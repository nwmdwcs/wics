<!-- TITLE: Templates -->
<!-- SUBTITLE: Проекти документів та шаблони -->

# Адвокатура
### Договір про правову допомогу
ДОГОВІР
ПРО НАДАННЯ ПРАВОВОЇ ДОПОМОГИ АДВОКАТОМ 

м. Київ								             «___» _____________ 2017 року

АДВОКАТ ____________________, який діє на підставі Свідоцтва про право на заняття адвокатською діяльністю № ___________, виданого на підставі рішення Ради адвокатів Київської області № _____від ___________________ року (надалі – «Адвокат»), з однієї сторони, 
та 
ПУБЛІЧНЕ АКЦІОНЕРНЕ ТОВАРИСТВО "УКРСОЦБАНК", ідентифікаційний код: 00039019, місцезнаходження: Україна, 03150, м. Київ, вулиця Ковпака, будинок 29, в особі голови Правління Савощенко Тамари Юріївни та члена Правління  Матяша Ростислава Миколайовича, які діють на підставі Статуту (надалі- Замовник), з другої сторони, досягли домовленості про наступне:

1.	ПРЕДМЕТ ДОГОВОРУ
1.1.	За цим Договором Адвокат бере на себе зобов'язання надавати Замовнику правову допомогу в обсязі та на умовах передбачених цим Договором.
1.2.	Правова допомога, що надається відповідно до даного Договору є представництво інтересів Замовника: 
- в судах: місцевих судах (загальних, господарських, адміністративних), апеляційних судах (загальних, господарських, адміністративних), касаційних судах (Вищому господарському суді України, Вищому адміністративному суді України, Вищому спеціалізованому суді України із розгляду цивільних і кримінальних справ), Верховному суді України та третейських судах, з правами, які надані позивачу, відповідачу та третій особі, у тому числі з правом підписання та подання будь-яких заяв, позовних заяв, апеляційних та касаційних скарг, заяв про перегляд судових рішень Верховним судом України, заяви про перегляд судових рішень за нововиявленими обставинами, клопотань та заперечень/відзивів/ пояснень на позовні заяви, апеляційні та касаційні скарги, без права відмови від позову та зменшення позовних вимог, визнання позову (позовних вимог), повної або часткової відмови від позову (позовних вимог), укладення та/або підписання мирової угоди, відмови від примусового виконання рішення суду (виконавчого напису);
- у справах про банкрутство (розпорядження майном, санації, ліквідації), кредитором в яких виступає ПАТ «Укрсоцбанк», з правами, які надані Законом України «Про відновлення платоспроможності боржника або визнання його банкрутом», але в межах прав передбачених відповідним рішенням компетентного колегіального органу ПАТ «Укрсоцбанк», без права відмови кредитора від заявлених грошових вимог, укладення та/або підписання мирової угоди;
Для цілей цього Договору Адвокату надається право підписувати та подавати процесуальні та інші документи від імені Замовника, в тому числі: довідки, заяви; отримувати необхідні довідки та інші документи; завіряти власним підписом копії документів; знайомитися з матеріалами справи, робити з них витяги і копії; отримувати копії рішень, ухвал, постанов та інших документів, які знаходяться у справі; оскаржувати судові рішення у частині, що стосується інтересів Замовника; брати участь у судових засіданнях; подавати докази та брати участь у їх дослідженні; заявляти клопотання і відводи/скарги на дії судді; надавати усні та письмові пояснення, свої доводи, міркування і заперечення з усіх питань; висловлювати свою думку з питань, які виникають під час розгляду справи, задавати питання іншим особам, які беруть участь у справі, свідкам, експертам, спеціалістам, перекладачам; подавати заперечення проти клопотань, доводів і міркувань інших осіб; сплачувати від імені Банку суми державного мита та/або судового збору тощо; знайомитися з матеріалами виконавчого провадження, робити з них виписки, знімати копії; подавати додаткові матеріали, заявляти клопотання; брати участь у провадженні виконавчих дій; давати усні і письмові пояснення в процесі виконавчих дій, висловлювати свої доводи, міркування з усіх питань, що виникають у ході виконавчого провадження, у тому числі при проведенні експертизи; заперечувати проти клопотань, доводів та міркувань інших учасників виконавчого провадження; заявляти відводи, оскаржувати дії (бездіяльність) державного виконавця з питань виконавчого провадження, а також вчиняти всі інші юридично значимі дії, пов'язані з цим Договором та користуватися іншими процесуальними правами згідно з чинним законодавством України.
1.3.	Надання правової допомоги Замовнику здійснюється Адвокатом особисто (помічниками Адвоката та/або особами, що перебувають у трудових відносинах з Адвокатом).
1.4.	Інша правова допомога, не передбачена пунктом 1.2. цього Договору, надається Замовнику на підставі окремих домовленостей Сторін, які оформлюються на підставі відповідних Додаткових договорів до цього Договору та/або окремими Договорами.

2. ОБОВ'ЯЗКИ СТОРІН
2.1.Адвокат зобов'язується:
2.1.1. забезпечувати високий професіональний рівень та своєчасність надання правової допомоги;
2.2.Замовник зобов'язується:
2.2.1. забезпечувати Адвокату доступ до будь-якої інформації, необхідної для якісного та своєчасного надання правової допомоги за цим Договором; 
2.2.2. своєчасно та в повному обсязі надавати Адвокату усі необхідні йому для надання правової допомоги данні та документи, які  знаходяться як у Замовника так і у третіх осіб,  для якісного та своєчасного надання правової допомоги; 
2.2.3. надавати необхідні пояснення для якісного та своєчасного надання Адвокатом правової допомоги за даним Договором. 
2.2.4. не розголошувати конфіденційну інформацію про діяльність Адвоката, а також інформацію, що стосується виконання умов даного договору, не використовувати її в своїх інтересах, крім випадків, коли розголошення такої інформації передбачено чинним законодавством України.
2.3.Обов'язки Сторін, передбачені цим Договором, можуть бути конкретизовані шляхом укладення додаткових угод до цього Договору, які будуть невід'ємною його частиною.

3. ПРАВА СТОРІН
3.1.Адвокат має право:
3.1.1. отримувати документи, які йому необхідні для якісного та своєчасного надання правової допомоги за цим Договором і які знаходяться у Замовника; 
3.1.2. отримувати необхідні пояснення від Замовника; 
3.1.3. на нерозголошення інформації про свою діяльність і не використання цієї інформації Замовником, крім випадків, коли розголошення такої інформації передбачено чинним законодавством України.
3.2.Замовник має право:
3.2.1. на отримання своєчасної та належної якості правової допомоги Адвоката;

4.	ПОРЯДОК РОЗРАХУНКІВ
4.1. Правова допомога за даним договором надається без оплати гонорару. Гонорар за надання окремої правової допомоги Адвоката за цим Договором та порядок розрахунків можуть визначатися окремо Сторонами. 

5.	ПОРЯДОК РОЗІРВАННЯ ДОГОВОРУ
5.1.	Сторони домовилися, що даний Договір може бути достроково припинений за взаємною згодою сторін або розірваний на вимогу однієї зі сторін на умовах, передбачених Договором та чинним законодавством. 
5.2.	Цей Договір може бути достроково розірваний за домовленістю Сторін, яка оформлюється додатковим договором до цього Договору.
5.3.	Цей Договір вважається розірваним з моменту належного оформлення Сторонами відповідного додаткового договору до цього Договору, якщо інше не встановлено у самому додатковому договорі, цьому Договорі або у чинному в Україні законодавстві.
5.4.	В будь-якому випадку, Договір може бути розірвано достроково в односторонньому порядку за ініціативою однієї із Сторін. В такому випадку правовідносини, встановлені цим Договором, припиняються на третій календарний день з моменту направлення відповідною Стороною письмового повідомлення про відмову (одностороннє розірвання) від Договору. Відповідне повідомлення повинно бути направлене однією Стороною іншій рекомендованим листом. Днем направлення зазначеного повідомлення вважається дата, зазначена на квитанції, що надається відправнику відділенням зв’язку при відправленні рекомендованим листом.

6.	ПОРЯДОК РОЗВ'ЯЗАННЯ СПОРІВ
6.1.Спори, які виникають із цього Договору або у зв'язку з ним, розв'язується шляхом переговорів.
6.2.Якщо відповідний спір не можливо вирішити шляхом переговорів, він вирішується в судовому порядку, відповідно до чинного законодавства України.

7.	КОНФІДЕНЦІЙНІСТЬ
7.1. Сторони згодні дотримувати найсуворішої таємниці і конфіденційності стосовно таких питань:
- умов цього Договору;
- змісту поставлених та виконаних Завдань;
- деталей надання Адвокатом правової допомоги Замовнику;
- інформації, що може мати ознаки комерційної чи іншої таємниці, розголошення якої є небажаним для кожної зі Сторін.
7.2. Сторони в період дії цього Договору, та протягом п'яти років після закінчення строку його дії зобов'язані дотримуватись суворої конфіденційності щодо отриманої один від одного комерційної та іншої інформації, а також вживати заходів для запобігання її розголошення, крім випадків, передбачених чинним законодавством України.
7.2. Ця вимога не поширюється на інформацію, яка відповідно до законодавства України не може становити комерційну таємницю.

8. ДІЯ ДОГОВОРУ
8.1. Цей Договір вважається укладеним і набирає чинності з моменту його підписання і є безстроковим.  
8.2. Якщо інше прямо не передбачено цим Договором або чинним в Україні законодавством, зміни у цей Договір можуть бути внесені тільки за домовленістю Сторін, яка оформлюється додатковим договором до цього Договору.
8.3. Зміни у цей Договір набирають чинності з моменту належного оформлення Сторонами відповідного додаткового договору до цього Договору, якщо інше не встановлено у самому додатковому договорі, цьому Договорі або у чинному в Україні законодавстві.

9. ІНШІ УМОВИ
9.1. Даний Договір складений в двох оригінальних примірниках, по одному для кожної із сторін.
9.2. У випадках, не передбачених даним Договором, Сторони керуються чинним законодавством України. 

10. РЕКВІЗИТИ, АДРЕСИ ТА ПІДПИСИ СТОРІН

ЗАМОВНИК:
ПУБЛІЧНЕ АКЦІОНЕРНЕ ТОВАРИСТВО "УКРСОЦБАНК"
Ідентифікаційний код: 00039019,
03150, м. Київ, вул. Ковпака, буд. 29 

Голова правління _________ Т.Ю. САВОЩЕНКО            


Член правління _______________ Р.М. МАТЯШ

	АДВОКАТ:
___________________________
Адреса
моб.+38---------------, 
E-пошта: -------------@gmail.com
Свідоцтво про право на заняття адвокатською діяльністю № ----------, 
видане на підставі рішення Ради адвокатів Київської області № ------ від ----------------- року 

_________________   В. Ю. САМОКИША


	
# Цивільне
## Позовні заяви
## Лаврухин
Снігурівський районний суд Миколаївської області
вул. імені генерала Плієва І.О., 69
м. Снігурівка, Миколаївська область 


Позивач :     Лаврухін Олександр Іванович
Вул. Спеціалістів, буд. 8, с. Киселівка, 
Снігурівський р-н, 
Миколаївська область
РНОКПП (ІНН) 2113509618
номер телефону відсутній
електронна пошта відсутня 


Відповідач : Лаврухін Максим Олександрович
20.03.1986 року народження, 
Паспорт ЕР 050663, виданий 16 червня 2002 року 
Снігурівським РВ УМВС України в Миколаївській обл.

Остання відома адреса проживання
Вул. Спеціалістів, буд. 8, с. Киселівка, 
Снігурівський р-н, 
Миколаївська область
РНОКПП (ІНН) 3149020674

номер телефону (Ізраїль) +972 55-942-6379
електронна пошта відсутня


Ціна позову: немайновий


ПОЗОВНА ЗАЯВА
про визнання осіби такою, що втратила право користування житловим приміщенням та зняття з реєстраційного обліку


Я є власником житлового будинку №8, що знаходиться за адресою: вул. Спеціалістів, с. Киселівка Снігурівського району Миколаївської області. Зазначене підтверджується інформаційною довідкою із державного реєстру речових прав на нерухоме майно від 02.10.2018.
Зі мною в будинку прописані моя дружина Лаврухіна Наталія Іванівна та мій син Лаврухін Максим Олександрович. Проте вже тривалий час син не проживає у даному будинку, а саме з вересня 2000 року, не оплачує комунальні послуги та не бере участі у його утриманні, окрім цього він виїхав закордон більше року тому. З того часу від нього надходять телефонні дзвінки, з яких вбачається, що син не має наміру повертатись до України, він повідомив, що у нього все гаразд, знайшов непогану роботу. Актом сільської ради встановлено, що відповідач вже тривалий термін не проживає в будинку. Та ж інформація наведена в довідці про склад сім’ї (додається)
Вважаю, що мої права порушені у зв’язку з викладеним нижче.
Нам з дружиною досить важко підтримувати будинок у належному стані, поратися по господарству. Крім цього, для вчинення певних правочинів щодо будинку для забезпечення власних потреб необхідна згода проживаючих в ньому осіб. Окрім викладеного, син свого часу оформив на себе декілька кредитів, та з цього приводу до нас постійно звертаються колекторські агентства та банки з вимогами про повернення боргів. Незважаючи на те, що ми не є сторонами укладених сином правочинів, постійні вимоги з приводу його заборгованості погано впливають на наше з дружиною здоров’я та призводять до стресової напруженості. 
Отже, мій син не проживає разом зі мною та не допомагає мені вести господарство, його реєстрація в моєму будинку не дозволяє мені розпоряджатись ним на власний розсуд та значно обмежує мої законні права.
Відповідно до ст.41 Конституції України та ст.1 Першого протоколу до  Конвенції про захист прав людини і основоположних свобод, закріплено принцип непорушності права приватної власності, який означає право особи на безперешкодне користування своїм майном та закріплює право власника володіти, користуватися і розпоряджатися належним йому майном, на власний розсуд вчиняти щодо свого майна будь-які угоди, відповідно до закону за своєю волею, незалежно від волі інших осіб (ст.ст. 316,317,319,321 ЦК України).
Об'єктом власності особи може бути, зокрема, житло - житловий будинок, садиба, квартира (ст.ст. 379,382 ЦК України).
Згідно ст.383 ЦК України власник житлового будинку, квартири має право використовувати помешкання для власного проживання, проживання членів своєї сім’ї, інших осіб і не має права використовувати його для промислового виробництва.
Згідно ст. 3 Закону України «Про свободу пересування та вільний вибір місця проживання в Україні, реєстрація - внесення інформації до Єдиного державного демографічного реєстру та до паспортного документа про місце проживання або місце перебування особи із зазначенням адреси житла.
За правилами  ст.16 ЦК України особа має право звернутись до суду за захистом свого особистого немайнового права або майнового права та інтересу у визначені цією статтею способи. Суд може захистити цивільне право або інтерес іншим способом, що встановлений договором або законом.
Згідно зі  ст.9 ЖК України ніхто не може бути виселений із займаного жилого приміщення або обмежений у праві користування жилим приміщенням інакше як з підстав і в порядку, передбачених законом.
Статті  150,156 ЖК України передбачають, що громадяни, які мають у приватній власності будинок (частину будинку), квартиру, користуються ним (нею) для особистого проживання і проживання членів їх сімей і мають право розпоряджатися цією власністю на свій розсуд: продавати, дарувати, заповідати, здавати в оренду, обмінювати, закладати, укладати інші не заборонені законом угоди. Члени сім'ї власника жилого будинку (квартири), які проживають разом з ним у будинку (квартирі), що йому належить, користуються жилим приміщенням нарівні з власником будинку (квартири), якщо при їх вселенні не було іншої угоди про порядок користування цим приміщенням.
Відповідно до ст.405 ЦК України житлом члени сім’ї власника житла, які проживають разом з ним, мають право на користування цим житлом відповідно до закону. Житлове приміщення, яке вони мають право займати, визначається його власником.
Член сім’ї власника житла втрачає право на користування цим житлом у разі відсутності члена сім’ї без поважних причин понад один рік, якщо інше не встановлено домовленістю між ним і власником житла або законом. 
До членів сім'ї власника належать особи, зазначені в ч.2 ст.64 ЖК України (дружина (чоловік), їх діти і батьки). 
Відповідно до ч.2 ст. 386 ЦК України — власник, який має підстави передбачати можливість порушення свого права власності іншою особою, може звернутися до суду з вимогою про заборону вчинення нею дій, які можуть порушити його право, або з вимогою про вчинення певних дій для запобігання такому порушенню.
Згідно ст. 4 ЦПК України, кожна особа має право в порядку, встановленому цим Кодексом, звернутися до суду за захистом своїх порушених, невизнаних або оспорюваних прав, свобод чи законних інтересів..
Згідно п.9, 10 ст. 28 ЦПК України, позови до відповідача, місце реєстрації проживання або перебування якого невідоме, пред’являються за місцезнаходженням майна відповідача чи за останнім відомим зареєстрованим його місцем проживання або перебування чи постійного його заняття (роботи). 
Хоч відповідач зареєстрований за моєю адресою та з моменту його реєстрації у вказаному житлі він набув право користування ним, проте з вересня 2000 року він не реалізовує своє право користування вказаним житлом і на даний час фактично проживає за іншою адресою, та будь-яких правочинів стосовно володіння та користування будинком позивача відповідач не укладав, тому реєстрація відповідача у моєму будинку неправомірно обмежує мої правомочності по користуванню та розпорядженню нерухомим майном.  Відповідно до вище  викладеного вважаю, що мій син Лаврухін Максим Олександрович є таким, що втратив право на користування житловим приміщенням.
У доповнення, на виконання вимог ст. 175 ЦПК України повідомляю, що:
-	заходи досудового врегулювання спору не вживались,  законом не визначений обов’язковий досудовий порядок урегулювання спору
-	заходи забезпечення доказів або позову до подання позовної заяви не здійснювались;
-	розрахунок суми судових витрат, які позивач поніс і які очікує понести у зв’язку із розглядом справи обмежуються сумою судового збору;
-	мною не подано іншого позову до цього ж відповідача з тим самим предметом та з тих самих підстав;
-	зазначаю докази, які не можуть бути подані разом із позовною заявою: акт сільської ради про відсутність фактичного проживання в будинку (буде додатково подано до суду до попереднього засідання);
-	всі оригінали письмових доказів, копії яких додано до заяви, знаходяться у мене особисто;
Враховуючи викладене вище, керуючись ст.ст. 317, 319, 383, ч.2 ст. 386, ст.405 ЦК України, ст.ст.2, 4, 28, 175 ЦПК України,

ПРОШУ СУД:

1.    Постановити ухвалу про відкриття провадження по справі, справу призначити до судового засідання в порядку спрощеного позовного провадження.
2.    Визнати Лаврухіна Максима Олександровича таким, що втратив право користування житловим приміщенням за адресою: будинок №8, по вул. Спеціалістів, с. Киселівка Снігурівського району Миколаївської області. 
3. Стягнути з Лаврухіна Максима Олександровича в рахунок відшкодування сплаченого судового збору 704 (сімсот чотири) гривні 80 копійок.

До позовної заяви додається:

1.	Докази сплати судового збору
2.	Інформаційна довідка із державного реєстру речових прав на нерухоме майно від 02.10.2018.
3.	Копія довідки виконкому Киселівської сільської ради №1067 від 27.09.2018 про склад сім’ї.
4.	Копії позовної заяви з доданими до неї документами для відповідача.
5.	Квитанція про сплату судового збору.



27.08.18 р.                                    				 ______________ Лаврухін О.І.



### Втрата користування житловим приміщенням

Все що виділене курсивом необхідно видалити при заповненні заяви.
Позов до фізичної особи пред’являються в суд за зареєстрованим у встановленому законом порядку місцем її проживання або перебування, якщо інше не передбачено законом. Наданий час в місті Суми існують Зарічний та Ковпаківський райони і відповідно два районні суду.

	Зарічний районний суд міста Суми
40000, м. Суми, вул. Академічна 13

Ковпаківський районний суд міста Суми
40000, м. Суми, Першотравнева 12

                                 Позивач:	(Прізвище ім’я по батькові)
40000, м. Суми, вул._____, буд. № ___, кв. №____, 
Реєстраційний номер облікової картки платника податків(РНОКПП) або серія та номер паспорта № 565656
Е-mail:  (Електронна пошта) за наявності
Тел. 


                            Відповідач:


	(Прізвище ім’я по батькові члена сім’ї котрий не проживає)
40000, м. Суми, вул._____, буд. № ___, кв. №____, 
Реєстраційний номер облікової картки платника податків(РНОКПП) або серія та номер паспорта № 565656, якщо такі відомості відомі.
Е-mail:  (Електронна пошта) якщо такі відомості відомі.
Телефон, якщо такі відомості відомі.

	Приклад:
Петров Петро Петрович
40000, м. Суми, вул. Харківська, буд. № 777, кв. №777, 
Реєстраційний номер облікової картки платника податків № 123456789. 
Е-mail: відсутній 
Тел. 099-999-99-99


ПОЗОВНА ЗАЯВА
про визнання особи такою, що втратила право користування житловим приміщенням
Мені, _____(прізвище ім’я та по батькові позивача)_на підставі (зазначити підставу виникнення права власності: договору дарування, купівлі-продажу тощо) на праві приватної власності належить квартира № ____ в будинку № ____ по вул. _______ в місті Суми.
Згідно довідки про склад сім’ї виданої Управлінням «Центр надання адміністративних послуг у м. Суми» Сумської міської ради від ____ № _____ в квартирі №____ в будинку №_____ по вулиці ______ в місті Суми зареєстровані громадяни:
1.	(зазначити прізвище ім’я та по батькові члена сім’ї, ними будуть: син, донька, мати, батько, колишній(я) чоловік чи дружина, також зазначити рік народження та з якого часу зареєстрований.)
2.	(зазначити прізвище ім’я та по батькові члена сім’ї, ними будуть: син, донька, мати, батько, колишній(я) чоловік чи дружина, також зазначити рік народження та з якого часу зареєстрований.)
3.	ПРИКЛАД: Син - Іванов Іван Іванович 01.01.1980 року народження, зареєстрований з 07.07.2000 року.
Однак, ___(зазначити прізвище ім’я та по батькові члена сім’ї) не проживає в  житловому приміщенні понад один рік без поважних причин  про що складено Акти про проживаючих осіб в житловому приміщенні №___                   від ____, №____ від____ представниками обслуговуючою організацією (приклад: ОСББ чи ЖЕКу «Лотос»).
Відповідач не проживає в даній квартирі, не сплачує комунальні платежі в утриманні житла участі не бере, особистих речей в квартирі не має і взагалі квартирою він не цікавиться.
Перешкод в користуванні жилим приміщенням ні я, ні інші члени сім’ї відповідачу не чинили.
(позивачу необхідно зазначити фактичні обставини справи щодо не проживання члена сім’ї в житловому приміщенні, наприклад, такі як виїзд за кордон чи вибуття членна сім’ї на постійне місце проживання до іншого населеного пункту тощо).
Факт відсутності за місцем реєстрації (прізвище ім’я та по батькові відповідача)________ понад один рік можуть підтвердити свідки:
1.	__(Степанов Степан Степанович),  який зареєстрована за адресою:                            м. Суми, вул. Харківська, буд. № 333, кв. № 333)_.
2.	__(Козак Богдан Богданович),__який зареєстрована за адресою:                            м. Суми, вул. Харківська, буд. № 555, кв. № 555)_.
Відповідно до статті 41 Конституції України, кожен має право володіти, користуватися і розпоряджатися своєю власністю. Ніхто не може бути протиправно позбавлений права власності. Право приватної власності є непорушним.
Згідно із частини 1 статті 316 Цивільного кодексу України, правом власності є право особи на річ (майно), яке вона здійснює відповідно до закону за своєю волею, незалежно від волі інших осіб.
Положеннями частини 1 статті 317 Цивільного кодексу України визначено, що власникові належать права володіння, користування та розпоряджання своїм майном.
Відповідно статті 319 Цивільного кодексу України, власник володіє, користується, розпоряджається своїм майном на власний розсуд. Власник має право вчиняти щодо свого майна будь-які дії, які не суперечать закону.
Частиною 1 статті 321 ЦК України передбачено, що право власності є непорушним. Ніхто не може бути протиправно позбавлений цього права чи обмежений у його здійсненні.
Приписами статті 379 Цивільного кодексу України передбачено, що житлом фізичної особи є житловий будинок, квартира, інше приміщення, призначені та придатні для постійного проживання у них.
Статтею 64 Житлового кодексу УРСР визначено, що до членів сім’ї наймача належать дружина наймача, їх діти і батьки. Членами сім’ї наймача може бути визнано й інших осіб, якщо вони постійно проживають разом з наймачем і ведуть з ним спільне господарство. 
Згідно положень статті 405 Цивільного кодексу України, члени сім'ї власника житла, які проживають разом з ним, мають право на користування цим житлом відповідно до закону. Житлове приміщення, яке вони мають право займати, визначається його власником. 
Член сім'ї власника житла втрачає право на користування цим житлом у разі відсутності члена сім'ї без поважних причин понад один рік, якщо інше не встановлено домовленістю між ним і власником житла або законом. 
Відповідно до статті 7 Закону України «Про свободу пересування та вільний вибір місця проживання в Україні», зняття з реєстрації місця проживання особи здійснюється на підставі заяви особи або її представника, що подається до органу реєстрації; судового рішення, яке набрало законної сили, про позбавлення права власності на житлове приміщення або права користування житловим приміщенням, про виселення, про визнання особи безвісно відсутньою або оголошення її померлою. 
Статтею 263 Цивільного процесуального кодексу України визначено, що при виборі і застосуванні норми права до спірних правовідносин суд враховує висновки щодо застосування відповідних норм права, викладені в постановах Верховного Суду.
Виходячи із порівняльного аналізу статей 383, 391, 405 ЦК України та статей 64, 150, 156 ЖК УРСР, слід дійти висновку, що положення статей 383, 391 ЦК України передбачають право вимоги власника про захист порушеного права власності на жиле приміщення, будинок, квартиру від будь-яких осіб, у тому числі і тих, які не є і не були членами його сім'ї, а положення статей 405 ЦК України, статей 64, 150, 156 ЖК УРСР регулюють взаємовідносини власника жилого приміщення та членів його сім'ї (правова позиція, викладена у постанові Верховного Суду України від 16 листопада 2016 року у справі                № 6-709цс16). 
За змістом частини 1 статті 16 Цивільного кодексу України, кожна особа має право звернутися до суду за захистом свого особистого немайнового або майнового права та інтересу.
Тому, усунення перешкод у здійсненні права користування та розпорядження своїм майном шляхом визнання особи такою, що втратила право користуватися житловим приміщенням є належним способом захисту мої порушених прав. 
	Враховуючи вищенаведене, вважаю, що (прізвище ім’я та по батькові відповідача)________ втратив(ла) право користування житловим приміщенням квартирою №___ в будинку №____ по вулиці _______ в місті Суми у зв’язку з тривалою, понад один рік без поважної причини відсутністю за місцем реєстрації, крім того не сплачує за комунальні послуги, не несе інших витрат по його утриманню житлового приміщення, а тому я ___________(прізвище ім’я та по батькові позивача), як власник житла вимушена(ий) звернутися до суду з даною позовною заявою, оскільки відповідач створює мені перешкоди у здійсненні права користування і розпорядження своїм майном.
Також підтверджую, що мною не подано іншого позову до цього суду з тим самим предметом та з тих самих підстав. Орієнтовна сума витрат складається зі судового збору. Оригінали документів котрі додані до заяви знаходяться в мене (якщо такі документі відсутні у вас то необхідно зазначити місце їх знаходження).
	На підставі вищевикладеного, керуючись статтями 316, 317, 319, 321, 405 Цивільного кодексу України, статтями 4, 5, 175, 263, 265, 268, Цивільно-процесуального кодексу України, статтею 7 Закону України «Про свободу пересування та вільний вибір місця проживання в Україні» -

     П Р О Ш У:
1.	Визнати ____(прізвище ім’я та по батькові відповідача реєстраційний номер облікової картки платника податків 01.01.1980 року народження)_ таким(ою), що втратила(в) право користування житловим приміщенням, квартирою № ____ в будинку № ___ по вулиці  ________  у місті Суми.
2.	Судові витрати по справі стягнути з відповідача.
3.	В порядку підготовки справи до розгляду прошу викликати в якості свідків:
•	 прізвище ім’я та по батькові, яка(ий) зареєстрована(ий) за адресою: м. Суми, вул. _______, буд. № ____, кв. № ___;
•	прізвище ім’я та по батькові, яка(ий) зареєстрована(ий) за адресою: м. Суми, вул. _______, буд. № ____, кв. №____;

Додатки: 
1.	Оригінал квитанції про сплату судового збору. 
2.	Копія правовстановлюючого документу на квартиру (договір дарування купівлі-продажу від ___ тощо).
3.	Витяг з Державного реєстру речових прав на нерухоме майно від ___.
4.	Копія довідки про склад сім’ї  №___ від _____.
5.	Копія по квартирної картки квартири № ___ в будинку № ___ по вулиці                          ______ в місті Суми.
6.	Копія Акту перевірки № ___ від _____.
7.	Копія Акту перевірки № ___ від _____.
8.	Копія позовної заяви з додатками для відповідача.



Дата                             підпис                                  Прізвище ім’я та по батькові
































# Кримінальне
## Література
### Збірник взірців процесуальних документів та коментарі до них
https://studfiles.net/preview/5188755/

## Слідчі дії
### Клопотання про проведення слідчих дій

Слідчому ____________________________

ВІД КОГО
В ІНТЕРЕСАХ КОГО

КЛОПОТАННЯ
про проведення слідчих дій

У Вашому провадженні перебуває матеріал досудового розслідування  за № ___________________, внесеного до ЄРДР _____ року за фактом дорожньо-транспортної події за ознаками злочину, передбаченого ст. 286 ч. 2 КК України, повідомлення про підозру в якому пред’явлено ОСОБА 1.
З метою повного та усестороннього розгляду даного кримінального провадження, а також з’ясування усіх обставин справи та збирання всіх необхідних доказів, у тому числі і тих, які можуть вказувати на невинуватість особи у вчиненні даного кримінального правопорушення, що є обов’язком сторони обвинувачення відповідно ч. 2 ст. 9 КПК України, вважаю за необхідне призначити додаткову судову автотехнічну експертизу за для з’ясування обставин, що мають значення у цьому провадженні, оскільки дані питання на вирішення експертів не ставилися.
На вирішення експерта прошу поставити наступні запитання:
1.	Чи можна встановити швидкість руху автомобілю МАРКИ 1, реєстраційний знак ______________, у момент зіткнення на підставі даних спідометру? (у разі, якщо автомобіль не піддавався ремонту). Якщо так, то з якою швидкістю рухався автомобіль МАРКИ 1, реєстраційний знак ______________, безпосередньо до зіткнення з автомобілем МАРКИ 2, реєстраційний знак _______?
2.	Яка була швидкість автомобілю МАРКИ 1, реєстраційний знак ___________, з урахуванням пошкоджень, які він отримав при зіткненні?
3.	Чи можна встановити момент виникнення небезпеки у даній дорожній обстановці для водія МАРКИ 2, реєстраційний знак ________________? Якщо так, за скільки метрів до місця знаходження автомобілю МАРКИ 2 до початку здійснення маневру повороту ліворуч, виник момент небезпеки?
4.	Чи мав технічну можливість водій МАРКИ 2, реєстраційний знак ___________, реально оцінити швидкість руху автомобілю МАРКИ 1, реєстраційний знак ___________, у даній дорожній обстановці та визначити момент виникнення небезпеки?
5.	Чи мав водій автомобілю МАРКИ 1, реєстраційний знак ________  технічну можливість запобігти зіткненню з моменту виникнення небезпеки для руху?

Проведення даних слідчих дій є необхідною умовою прийняття процесуального рішення щодо складення обвинувального акту або закриття кримінального провадження.
На підставі вищевикладеного, керуючись ст. 2, ч. 2 ст. 9, ч. 4  ст. 46, 242-245, п.1 ч. 1 ст. 284 КПК України, прошу Вас призначити вищевказану експертизу із постановленням на її вирішення названих питань.
Про прийняте рішення прошу повідомити мене письмово у встановлені законодавством строки. 


ДАТА										ПІДПИС


# Меню
# Велика Палата Верховного Суду (9951)

[Відступлення від висновків ВСУ](https://wicase.herokuapp.com/VPVV)
[Виключна правова проблема](https://wicase.herokuapp.com/VPVPP)
[З питань юрисдикції](https://wicase.herokuapp.com/VPJU)
http://reyestr.court.gov.ua/Review/75287045 - виндикация
# Рубрикатор
[Рубрикатор правових позицій за тематикою](https://wicase.herokuapp.com/tags)
# Алгоритми 
[Алгоритми дій, чек-листи](https://wicase.herokuapp.com/algoritm)
# Ссылки, статьи
https://medium.com/@n.dubnevych/kyiv-legal-tech-hackathon-%D0%BA%D0%B0%D0%BA-%D1%81%D0%BE%D0%B7%D0%B4%D0%B0%D0%B5%D1%82%D1%81%D1%8F-%D0%BC%D0%B0%D1%82%D1%80%D0%B8%D1%86%D0%B0-%D0%BE%D1%82%D0%B5%D1%87%D0%B5%D1%81%D1%82%D0%B2%D0%B5%D0%BD%D0%BD%D0%BE%D0%B3%D0%BE-%D0%BB%D0%B8%D0%B3%D0%B0%D0%BB%D1%82%D0%B5%D0%BA%D0%B0-a2318dc124be

https://sourceforge.net/p/telegram/wiki/markdown_syntax/
https://court.gov.ua/opendata/
https://amiqus.co/
https://openlaws.com/home
https://opendatabot.com/c/код_едрпоу

