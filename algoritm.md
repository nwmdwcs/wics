<!-- TITLE: Алгоритмы действий -->
<!-- SUBTITLE: Информация по немедленным действиям в различных ситуациях -->


# Отчет 6 мес
 
Від 13.03.2017 року 

	Господарський суд міста Києва
вул. Б. Хмельницького, 44-в, м. Київ, 01030

Позивач
Публічне акціонерне товариство «Укрсоцбанк» 
вул. Ковпака, 29, м. Київ, 03150 
ідентифікаційний код 00039019

Відповідач
Товариство з обмеженою відповідальністю «Юридична фірма «Гудвіл-Преміум»
б. Лесі Українки, 26, м. Київ, 01133
ідентифікаційний код 38104768

Позов немайнового характеру

Судовий збір
1 600,00 грн. 


ПОЗОВНА ЗАЯВА
про розірвання договору


Обставини, на яких ґрунтуються позовні вимоги, докази, що підтверджують позов:

18.03.2015 року між Публічним акціонерним товариством «Укрсоцбанк» (надалі Замовник, Позивач) та Товариством з обмеженою відповідальністю «Юридична фірма «Гудвіл-Преміум» (надалі Виконавець, Відповідач) був укладений Договір про надання юридичних послуг (надалі Договір). Засвідчена копія Договору додається.

Відповідно до умов п. 1.1. Договору, цей Договір регулює порядок надання Виконавцем юридичних послуг Замовнику стосовно захисту та представлення інтересів Замовника в питанні його взаємовідносин з Лойфенфельдом Олександром Яковичем (РНОКПП: 2089316992) (Боржник) по поверненню Замовнику Боржником та його Поручителями (фінансовими/майновими) заборгованості за Договором про іпотечний кредит №MRTG-000000001885 від 30.03.2007 року, Договором про іпотечний кредит №MRTG-000000002323 від 16.04.2007 року та з Бондарською Розалією Еміліївною (РНОКПП: 2339615464) (Боржник) по поверненню Замовнику Боржником та його Поручителями (фінансовими/майновими) заборгованості за Договором про іпотечний кредит №MRTG-000000006488 від 23.08.2007 року, з наступними змінами та доповненнями, надалі за текстом у відповідному числі та відмінках – «Кредитний договір».

Відповідно до умов п. 1.3. Договору, за цим Договором Виконавець надає Замовнику наступні юридичні послуги:
-	опрацювання матеріалів, що мають відношення до предмету Договору, як тих, які надані Замовником Виконавцю або отримані останнім самостійно, так і тих, які перебувають у компетентних державних і недержавних органах, організаціях і установах;
-	опрацювання законодавства, що регулює правовідносини, що виникли на підставі Кредитного  договору;
-	опрацювання  судової практики, що має відношення до предмету Договору;
-	надання консультацій в питанні взаємовідносин Замовника з Боржниками їх майновими та фінансовими поручителями та іншими особами, які мають відношення до заборгованості за Кредитним договором;
-	проведення юридичного аудиту та надання за результатами проведеного аудиту – юридичного висновку аналізу поточної заборгованості Боржників;
-	розробка правової позиції щодо повернення заборгованості Боржників та надання Замовнику рекомендацій правового характеру;
-	здійснення моніторингу судових справ, що стосуються стягнення заборгованості, яка виникла на підставі Кредитного договору у судах всіх інстанцій;
-	представництво інтересів Замовника в судових органах, правоохоронних органах, органах державної виконавчої служби, інших органах державної влади та місцевого самоврядування, перед підприємствами, установами, організаціями незалежно від форм власності та перед фізичними особами в межах предмета Договору;
-	підготовка необхідних процесуальних документів у процедурах судового розгляду, оскарження судових рішень;
-	збір матеріалів, доказів, інформації, підготовка до участі в судових засіданнях;
-	підготовка процесуальних документів і представництво інтересів Замовника в якості стягувача сум заборгованості у відповідності із судовими рішеннями, що набрали законної сили, у справах, які відносяться до предмету Договору, в органах державної виконавчої служби;
-	підготовка документів з метою притягнення Боржників до кримінальної чи інших видів відповідальності, передачу вказаних документів до правоохоронних органів з метою порушення кримінальних справ та інші дії аналогічного характеру;
-	підготовка та аналіз документів щодо відступлення права вимоги до Боржників іншим особам;
-	вчинення інших дій, необхідних для надання юридичних послуг в межах предмета Договору.

Відповідно до умов п. 2.10. Договору, метою даного Договору є стягнення заборгованості, яка виникла на підставі Кредитного договору, шляхом оплати Боржниками, та/або його фінансовими та майновими поручителями, Замовнику грошових коштів, набуття Замовником права власності на майно Боржників та/або його фінансових та/або майнових поручителів, або іншими шляхами, передбаченими цим Договором. 

Відповідно до умов п. 3.2. Договору (в редакції Договору про внесення змін та доповнень №1 від 13.07.2015 року), в разі досягнення мети Договору, Замовник, протягом 15 (п’ятнадцяти) банківських днів з дати отримання відповідного погашення, сплачує Виконавцю винагороду у розмірі: 10 (десять) % (відсотків) від суми грошових коштів, які фактично отримає в якості погашення заборгованості за Кредитним договором та/або від вартості майна, яке отримає у власність за Кредитним договором, протягом строку надання юридичних послуг. Під «стягненням» заборгованості тут і далі по тексту Договору Сторони розуміють зниження розміру заборгованості Боржників перед Замовником за Кредитним договором. Засвідчена копія Договору про внесення змін та доповнень №1 від 13.07.2015 року додається.

Відповідно до умов п. 2.6. Договору, Виконавець погоджується сумлінно представляти інтереси Замовника та надавати йому необхідні юридичні послуги.

Відповідно до умов п. 4.3. Договору, Виконавець зобов’язаний своєчасно у вставленому обсязі надавати юридичні послуги.

Відповідно до умов п. 3.5. Договору, Сторони зобов’язані за результатом надання юридичних послуг складати Акти прийому-передачі наданих юридичних послуг. Акт прийому-передачі наданих юридичних послуг готується Виконавцем у 2 (двох) примірниках та надається Замовнику. Замовник впродовж 5 (п’яти) робочих днів перевіряє відповідність зазначених у Акті прийому-передачі наданих юридичних послуг, фактично наданим послугам. У випадку відсутності зауважень Замовник у вказаний термін підписує відповідний Акт прийому-передачі наданих юридичних послуг або надає мотивовану письмову відмову від його підписання.

12.12.2016 року Позивачем від Відповідача отримані акти приймання-передачі наданих послуг за Договором із зазначеними в них сумами винагороди 36 631,00 грн., 24 940,00 грн., 117 000,00 грн., 106 430,00 грн. та 105 616,00 грн., які всі датовані однією датою – 06.11.2016 року (неділею, вихідним днем). Засвідчені копії актів приймання-передачі наданих послуг від 06.11.2016 року та доказів їх отримання Позивачем (поштові конверти та описи вкладення) додаються.

В даних актах Відповідачем зазначено про те, що протягом періоду вересень-листопад 2016 року на виконання умов Договору здійснено:
1)	з боку Відповідача – вивчення матеріалів адміністративної справи №826/19211/15 та процесуальних документів за позовом Лойфенфельда А.Я. до Департаменту ДВС Міністерства юстиції України, ПАТ «Укрсоцбанк» про визнання дій неправомірними, скасування постанов державного виконавця. Розробка правової позиції; аналіз змін до чинного законодавства з питань стягнення заборгованості в примусовому порядку. З боку    Бондарської Р.Е. – платіж в розмірі 366 317,00 грн. за жовтень 2016 року;
2)	з боку Відповідача – вивчення матеріалів адміністративної справи №826/19211/15 та процесуальних документів за позовом Лойфенфельда А.Я. до Департаменту ДВС Міністерства юстиції України, ПАТ «Укрсоцбанк» про визнання дій неправомірними, скасування постанов державного виконавця. Розробка правової позиції. З боку           Бондарської Р.Е. – платіж в розмірі 249 401,00 грн. за листопад 2016 року;
3)	з боку Відповідача – вивчення матеріалів адміністративної справи №826/19211/15 та процесуальних документів за позовом Лойфенфельда А.Я. до Департаменту ДВС Міністерства юстиції України, ПАТ «Укрсоцбанк» про визнання дій неправомірними, скасування постанов державного виконавця. Розробка правової позиції; вивчення судової практики з питань оскарження дій державних виконавців. З боку Лойфенфельда О.Я. – платіж в розмірі 1 070 510,00 грн. за вересень 2016 року;
4)	з боку Відповідача – вивчення матеріалів адміністративної справи №826/19211/15 та процесуальних документів за позовом Лойфенфельда А.Я. до Департаменту ДВС Міністерства юстиції України, ПАТ «Укрсоцбанк» про визнання дій неправомірними, скасування постанов державного виконавця. Розробка правової позиції; аналіз змін до чинного законодавства з питань стягнення заборгованості в примусовому порядку; отримання інформації з Державного реєстру речових прав на іпотечне майно. З боку             Лойфенфельда О.Я. – платіж в розмірі 1 064 430,00 грн. за жовтень 2016 року;
5)	з боку Відповідача – вивчення матеріалів адміністративної справи №826/19211/15 та процесуальних документів за позовом Лойфенфельда А.Я. до Департаменту ДВС Міністерства юстиції України, ПАТ «Укрсоцбанк» про визнання дій неправомірними, скасування постанов державного виконавця. Розробка правової позиції; визначення розміру заборгованості у відповідності до графіка погашення кредиту та положень договору. З боку Лойфенфельда О.Я. – платіж в розмірі 1 056 168,00 грн. за листопад 2016 року.

Від підписання цих актів Позивач відмовився, про що у встановлений Договором строк письмово повідомив Відповідача листом №08.42-186/67-21575 від 15.12.2016 року. Засвідчена копія листа Позивача №08.42-186/67-21575 від 15.12.2016 року додається.

Відмову від підписання актів Позивач мотивував тим, що протягом періоду вересень-листопад 2016 року: 1) Позивачем від Відповідача не отримано жодних юридичних послуг, передбачених Договором, рівно як і жодного підтвердження тому, що вказані в актах послуги взагалі були здійснені з боку Відповідача; 2) Позивачем не отримано жодного платежу на погашення заборгованості Боржників у вказаних в актах розмірах, а саме,  366 317,00 грн., 249 401,00 грн., 1 070 510,00 грн., 1 064 430,00 грн. та 1 056 168,00 грн.. 

Ненадання Відповідачем протягом періоду вересень-листопад 2016 року необхідних юридичних послуг за Договором, та, як результат цього, – недосягнення у цей проміжок часу мети Договору, Позивач вважає неналежним виконанням та істотним порушенням Договору з боку Відповідача. При цьому, вищевказані акти приймання-передачі наданих послуг за Договором від 06.11.2016 року, від підписання яких Позивач відмовився, Позивач вважає одними із доказів, які ці його твердження підтверджують і в якості їх обґрунтування зазначає наступне.

Як слідує із системного аналізу (тлумачення) наведених вище умов п. п. 1.1., 1.3., 2.6., 2.10., 3.2., 3.5. та 4.3. Договору, досягнення мети Договору, а саме, зниження розміру заборгованості за Кредитним договором з боку Боржників, має бути результатом своєчасних, необхідних, достатніх та конкретних юридичних послуг, фактично наданих Відповідачем Позивачу в рамках Договору і безпосередньо спрямованих виключно на Позивача.

Як вбачається зі змісту всіх п’яти актів приймання-передачі наданих послуг за Договором, від підписання яких Позивач відмовився, основною юридичною послугою, яку Відповідач зазначає як таку, що надавав протягом періоду вересень-листопад 2016 року, є вивчення матеріалів адміністративної справи №826/19211/15 та процесуальних документів за позовом Лойфенфельда А.Я. до Департаменту ДВС Міністерства юстиції України, ПАТ «Укрсоцбанк» про визнання дій неправомірними, скасування постанов державного виконавця. Розробка правової позиції.

В доповнення до наведених вище підстав відмови у підписанні актів приймання-передачі наданих послуг від 06.11.2016 року, Позивач додатково зазначає, що ніякої правової позиції щодо адміністративної справи №826/19211/15, ані протягом періоду вересень-листопад 2016 року, ані пізніше, Позивач від Відповідача не отримував. Більше того, потреби чи необхідності у правовій позиції по цій справі у вказаний проміжок часу взагалі не було, оскільки ухвалою Київського апеляційного адміністративного суду від 26.01.2016 року у справі №826/19211/15 за позовом Лойфенфельда О.Я. до Департаменту ДВС Міністерства юстиції України, третя особа ПАТ «Укрсоцбанк» про визнання дій неправомірними, скасування постанов державного виконавця, провадження у справі закрите за клопотанням Лойфенфельда О.Я.. Засвідчена копія ухвали Київського апеляційного адміністративного суду від 26.01.2016 року у справі №826/19211/15 додається.

Також Позивач зазначає, що ним від Відповідача до теперішнього дня не отримано жодного підтвердження та/або хоча б якогось пояснення того, яким чином зазначені в якості решти, нібито наданих протягом періоду вересень-листопад 2016 року юридичних послуг за Договором:
аналіз змін до чинного законодавства з питань стягнення заборгованості в примусовому порядку;
вивчення судової практики з питань оскарження дій державних виконавців;
отримання інформації з Державного реєстру речових прав на іпотечне майно;
визначення розміру заборгованості у відповідності до графіка погашення кредиту та положень договору,
спрямовані саме на Позивача, в чому конкретно полягають їх результати, чим безпосередньо підтверджується факт їх надання та який їх вплив на досягнення мети Договору?

Таке ставлення Відповідача до своїх зобов’язань за Договором не відповідає інтересам Позивача, більше того, воно їх істотно порушує, адже, очевидним результатом неналежного виконання Договору з боку Відповідача є те, що за період вересень-листопад 2016 року Позивач не отримав жодного платежу в рахунок погашення заборгованості Лойфенфельда О.Я., в результаті чого прострочена заборгованість останнього за Кредитним договором станом на 30.11.2016 року (включно) склала 3 208 554,44 грн., з яких: прострочені кредити – 1 497 000,00 грн., прострочені проценти – 1 711 554,44 грн.. Засвідчені копії виписок, що підтверджують наявність даної простроченої заборгованості Лойфенфельда О.Я. та одночасно спростовують зазначені Відповідачем у вищевказаних актах приймання-передачі наданих послуг від 06.11.2016 року суми платежів з боку даного Боржника, додаються. 

Крім того, як вбачається зі змісту п. 1.3. Договору, перелік юридичних послуг, які Відповідач зобов’язався надавати задля захисту прав Позивача, є достатньо широким, проте, за період вересень-листопад 2016 року Відповідачем не обрано, не запропоновано та/або не застосовано жодного ефективного способу захисту прав Позивача, спрямованого на стягнення заборгованості Лойфенфельда О.Я. та її погашення у найкоротший термін. 

Дані порушення Договору з боку Відповідача Позивач вважає істотними і такими, що значною мірою позбавили його можливості отримати оперативне та максимально повне погашення заборгованості Боржників за Кредитним договором, на що Позивач як Замовник розраховував при укладенні Договору. 

Законодавство, на підставі якого подається позов:

Згідно ч. 1 ст. 193 ГК України, суб’єкти господарювання та інші учасники господарських відносин повинні виконувати господарські зобов’язання належним чином відповідно до закону, інших правових актів, договору, а за відсутності конкретних вимог щодо виконання зобов’язання – відповідно до вимог, що у певних умовах звичайно ставляться. До виконання господарських договорів застосовуються відповідні положення Цивільного кодексу України з урахуванням особливостей, передбачених цим Кодексом. 

Згідно ст. 526 ЦК України, зобов’язання має виконуватися належним чином відповідно до умов договору та вимог цього Кодексу, інших актів цивільного законодавства, а за відсутності таких умов та вимог – відповідно до звичаїв ділового обороту або інших вимог, що звичайно ставляться.

Згідно ч. 2 ст. 846 ЦК України, якщо у договорі підряду не встановлені строки виконання роботи, підрядник зобов’язаний виконати роботу, а замовник має право вимагати її виконання у розумні строки, відповідно до суті зобов’язання, характеру та обсягів роботи та звичаїв ділового обороту.

Згідно ч. 2 ст. 193 ГК України, кожна сторона повинна вжити усіх заходів, необхідних для належного виконання нею зобов’язання, враховуючи інтереси другої сторони та забезпечення загальногосподарського інтересу. Порушення зобов’язань є підставою для застосування господарських санкцій, передбачених цим Кодексом, іншими законами або договором.

Згідно ст. 610 ЦК України, порушенням зобов’язання є його невиконання або виконання з порушенням умов, визначених змістом зобов’язання (неналежне виконання). 

Згідно п. 1 ч. 1 ст. 611 ЦК України, у разі порушення зобов’язання настають правові наслідки, встановлені договором або законом, зокрема: припинення зобов’язання внаслідок односторонньої відмови від зобов’язання, якщо це встановлено договором або законом, або розірвання договору.

Згідно ч. 1 ст. 206 ГК України, господарське зобов’язання може бути розірвано сторонами відповідно до правил, встановлених статтею 188 цього Кодексу. 

Згідно ч. 2 ст. 188 ГК України, сторона договору, яка вважає за необхідне змінити або розірвати договір, повинна надіслати пропозиції про це другій стороні за договором. 

Згідно ч. 4 ст. 188 ГК України, у разі якщо сторони не досягли згоди щодо зміни (розірвання) договору або у разі неодержання відповіді у встановлений строк з урахуванням часу поштового обігу, заінтересована сторона має право передати спір на вирішення суду. 

Згідно правової позиції, викладеної у постанові Верховного Суду України від 19.09.2011 року у справі №3-74гс11, з посиланням на Рішення Конституційного Суду України від 09.07.2002 року №15-пр/2002 у справі №1-2/2002 (про досудове врегулювання спорів), передбачене ст. 188 ГК надсилання іншій стороні пропозицій про розірвання договору в разі виникнення такої необхідності є правом, а не обов’язком особи, яка використовує його добровільно, виходячи з власних інтересів, та може звернутися за захистом свого порушеного права шляхом подання позову про розірвання договору.

Згідно ч. 2 ст. 651 ЦК України, договір може бути змінено або розірвано за рішенням суду на вимогу однієї із сторін у разі істотного порушення договору другою стороною та в інших випадках, встановлених договором або законом. Істотним є таке порушення стороною договору, коли внаслідок завданої цим шкоди друга сторона значною мірою позбавляється того, на що вона розраховувала при укладенні договору.

Згідно ч. 1 ст. 16 ЦК України, кожна особа має право звернутися до суду за захистом свого особистого немайнового або майнового права та інтересу. 

Згідно п. 7 ч. 2 ст. 16 ЦК України, способом захисту цивільних прав та інтересів може бути припинення правовідношення.

Згідно ч. 2 ст. 20 ГК України, кожний суб’єкт господарювання та споживач має право на захист своїх прав і законних інтересів. Права та законні інтереси зазначених суб’єктів захищаються, зокрема, шляхом припинення господарських правовідносин.

Згідно ч. 2 ст. 202 ГК України, господарське зобов’язання припиняється також у разі його розірвання або визнання недійсним за рішенням суду.

На підставі зазначеного та керуючись, ст. ст. 1, 2, 41, 12, 15, 54, 55, 56, 57 ГПК України, Позивач

ПРОСИТЬ:

1.	Прийняти позовну заяву до розгляду.
2.	Розірвати Договір про надання юридичних послуг від 18.03.2015 року, укладений між Публічним акціонерним товариством «Укрсоцбанк» (ідентифікаційний код: 00039019; місцезнаходження: вул. Ковпака, 29, м. Київ, 03150) та Товариством з обмеженою відповідальністю «Юридична фірма «Гудвіл-Преміум» (ідентифікаційний код 38104768; місцезнаходження: б. Лесі Українки, 26, м. Київ, 01133).
3.	Стягнути з Товариства з обмеженою відповідальністю «Юридична фірма «Гудвіл-Преміум» (ідентифікаційний код 38104768; місцезнаходження: б. Лесі Українки, 26,    м. Київ, 01133) на користь Публічного акціонерного товариства «Укрсоцбанк» (ідентифікаційний код: 00039019; місцезнаходження: вул. Ковпака, 29, м. Київ, 03150) судовий збір у розмірі 1 600,00 гривень.


Додатки:
1.	Платіжне доручення про сплату судового збору у розмірі 1 600,00 грн. (оригінал).
2.	Фіскальний чек та опис вкладення до цінного листа про надіслання копії позовної заяви та доданих до неї документів в адресу ТОВ «ЮФ «Гудвіл-Преміум» (оригінали).
3.	Договір про надання юридичних послуг від 18.03.2015 року (засвідчена копія).
4.	Договір про внесення змін та доповнень №1 від 13.07.2015 року (засвідчена копія).
5.	Поштовий конверт зі штриховим ідентифікатором 0113325512309 (засвідчена копія).
6.	Опис вкладення у цінний лист зі штриховим ідентифікатором 0113325512309 (засвідчена копія).
7.	Акт приймання-передачі наданих послуг від 06.11.2016 року із зазначеною сумою винагороди 36 631,00 грн. (засвідчена копія).
8.	Акт приймання-передачі наданих послуг від 06.11.2016 року із зазначеною сумою винагороди 24 940,00 грн. (засвідчена копія).
9.	Поштовий конверт зі штриховим ідентифікатором 0113325512295 (засвідчена копія).
10.	Опис вкладення у цінний лист зі штриховим ідентифікатором 0113325512295 (засвідчена копія).
11.	Акт приймання-передачі наданих послуг від 06.11.2016 року із зазначеною сумою винагороди 117 000,00 грн. (засвідчена копія).
12.	Акт приймання-передачі наданих послуг від 06.11.2016 року із зазначеною сумою винагороди 106 430,00 грн. (засвідчена копія).
13.	Акт приймання-передачі наданих послуг від 06.11.2016 року із зазначеною сумою винагороди 105 616,00 грн. (засвідчена копія).
14.	Лист ПАТ «Укрсоцбанк» №08.42-186/67-21575 від 15.12.2016 року (засвідчена копія).
15.	Ухвала Київського апеляційного адміністративного суду від 26.01.2016 року у справі №826/19211/15 (засвідчена копія).
16.	Виписка по особовому рахунку 22373880000709 за період з 01.09.2016 року по 30.11.2016 року (засвідчена копія).
17.	Виписка по особовому рахунку 22374880000708 за період з 01.09.2016 року по 30.11.2016 року (засвідчена копія).
18.	Виписка по особовому рахунку 22392880000735 за період з 01.09.2016 року по 30.11.2016 року (засвідчена копія).
19.	Виписка по особовому рахунку 22391880000736 за період з 01.09.2016 року по 30.11.2016 року (засвідчена копія).
20.	Детальна інформація про юридичну особу з ЄДР від 09.03.2017 року стосовно ТОВ «ЮФ «Гудвіл-Преміум» (засвідчена копія).
21.	Детальна інформація про юридичну особу з ЄДР від 09.03.2017 року стосовно ПАТ «Укрсоцбанк» (засвідчена копія).
22.	Статут ПАТ «Укрсоцбанк» (нова редакція), погоджений НБУ 17.11.2016 року (засвідчена копія).
23.	Довіреність уповноваженого представника ПАТ «Укрсоцбанк» (засвідчена копія).


Представник ПАТ «Укрсоцбанк» 
за довіреністю 							О.А. Василевський		           



# Работа

* Реєстрація ТОВ https://www.epravda.com.ua/publications/2018/08/14/639353/
* Реєстрація ТМ https://ckp.in.ua/articles/7736
* http://pomichnyk.org/dlya-yurydychnyh-osib/torhova-marka/zrazok-paketu-dokumentiv-dlya-rejestratsiji-torhovoji-marky-znaka-dlya-tovariv-i-posluh.html
http://uipv.org/ua/blanki_pohodj.html
http://zrazok.pozovsud.com.ua/oglyad_zakonodavstva/5-tipovix-pomilok-pri-reyestracii-torgovix-marok.html

https://www.google.com/url?sa=t&rct=j&q=&esrc=s&source=web&cd=4&cad=rja&uact=8&ved=2ahUKEwiX34_nmpLeAhXIhSwKHQBTDTAQFjADegQIBhAB&url=https%3A%2F%2Fdu24.com.ua%2Fuk%2Fnovyny%2F44-rekomendatsiji-pri-skladenni-postanovi&usg=AOvVaw3lAyYWA4NdaKlckM7PnGVh




Суть – одна и та же, а какие разные ухвалы)))

http://reyestr.court.gov.ua/Review/76841926

http://reyestr.court.gov.ua/Review/76689660


# Постанова ст 122

Постанова по светофору
http://reyestr.court.gov.ua/Review/76568337
http://reyestr.court.gov.ua/Review/76174583 - закрито по строкам
https://www.osmark.com.ua/2018/05/23/%D1%81%D0%BA%D0%B0%D1%81%D1%83%D0%B2%D0%B0%D0%BD%D0%BD%D1%8F-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%B8-%D0%BF%D0%BE%D0%BB%D1%96%D1%86%D1%96%D1%97-%D0%B7%D1%80%D0%B0%D0%B7%D0%BE%D0%BA/ - зразок скарги + інструкція 
https://ckp.in.ua/articles/9821 - стаття як оскаржувати (постанова без протоколу незаконна)

 
ВС від 30 травня 2018 року справа №337/3389/16-а(2-а/337/154/2016)  адміністративне провадження №К/9901/29775/18

IV. РЕЛЕВАНТНІ ДЖЕРЕЛА ПРАВА Й АКТИ ЇХ ЗАСТОСУВАННЯ

15.          Конституція України.

15.1.          Стаття 19. Органи державної влади та органи місцевого самоврядування, їх посадові особи зобов'язані діяти лише на підставі, в межах повноважень та у спосіб, що передбачені Конституцією та законами України.

16.          Кодекс адміністративного судочинства України.

16.1.          Частина 2 статті 2. У справах щодо оскарження рішень, дій чи бездіяльності суб'єктів владних повноважень адміністративні суди перевіряють, чи прийняті (вчинені) вони: 1) на підставі, у межах повноважень та у спосіб, що визначені Конституцією та законами України; 2) з використанням повноваження з метою, з якою це повноваження надано; 3) обґрунтовано, тобто з урахуванням усіх обставин, що мають значення для прийняття рішення (вчинення дії); 4) безсторонньо (неупереджено); 5)добросовісно; 6) розсудливо; 7) з дотриманням принципу рівності перед законом, запобігаючи всім формам дискримінації; 8) пропорційно, зокрема з дотриманням необхідного балансу між будь-якими несприятливими наслідками для прав, свобод та інтересів особи і цілями, на досягнення яких спрямоване це рішення (дія); 9) з урахуванням права особи на участь у процесі прийняття рішення; 10) своєчасно, тобто протягом розумного строку.

16.2.          Пункт 19 статті 4. Індивідуальний акт - акт (рішення) суб'єкта владних повноважень, виданий (прийняте) на виконання владних управлінських функцій або в порядку надання адміністративних послуг, який стосується прав або інтересів визначеної в акті особи або осіб, та дія якого вичерпується його виконанням або має визначений строк.

16.3.          Стаття 5. Кожна особа має право в порядку, встановленому цим Кодексом, звернутися до адміністративного суду, якщо вважає, що рішенням, дією чи бездіяльністю суб'єкта владних повноважень порушені її права, свободи або законні інтереси, і просити про їх захист шляхом: 1) визнання протиправним та нечинним нормативно-правового акта чи окремих його положень; 2) визнання протиправним та скасування індивідуального акта чи окремих його положень; 3) визнання дій суб'єкта владних повноважень протиправними та зобов'язання утриматися від вчинення певних дій; 4) визнання бездіяльності суб'єкта владних повноважень протиправною та зобов'язання вчинити певні дії; 5) встановлення наявності чи відсутності компетенції (повноважень) суб'єкта владних повноважень; 6) прийняття судом одного з рішень, зазначених у пунктах 1-4 цієї частини та стягнення з відповідача - суб'єкта владних повноважень коштів на відшкодування шкоди, заподіяної його протиправними рішеннями, дією або бездіяльністю.

16.4.          Стаття 19. Юрисдикція адміністративних судів поширюється на справи у публічно-правових спорах, зокрема у спорах фізичних чи юридичних осіб із суб'єктом владних повноважень щодо оскарження його рішень (нормативно-правових актів чи індивідуальних актів), дій чи бездіяльності, крім випадків, коли для розгляду таких спорів законом встановлено інший порядок судового провадження.

16.5.          Стаття 341. Суд касаційної інстанції переглядає судові рішення в межах доводів та вимог касаційної скарги та на підставі встановлених фактичних обставин справи перевіряє правильність застосування судом першої чи апеляційної інстанції норм матеріального і процесуального права.

16.6.          Суд касаційної інстанції не має права встановлювати або вважати доведеними обставини, що не були встановлені у рішенні або постанові суду чи відхилені ним, вирішувати питання про достовірність того чи іншого доказу, про перевагу одних доказів над іншими, збирати чи приймати до розгляду нові докази або додатково перевіряти докази.

16.7.          Стаття 77. Кожна сторона повинна довести ті обставини, на яких ґрунтуються її вимоги та заперечення, крім випадків, встановлених статтею 78 цього Кодексу. В адміністративних справах про протиправність рішень, дій чи бездіяльності суб'єкта владних повноважень обов'язок щодо доказування правомірності свого рішення, дії чи бездіяльності покладається на відповідача. У таких справах суб'єкт владних повноважень не може посилатися на докази, які не були покладені в основу оскаржуваного рішення, за винятком випадків, коли він доведе, що ним було вжито всіх можливих заходів для їх отримання до прийняття оскаржуваного рішення, але вони не були отримані з незалежних від нього причин.  Докази суду надають учасники справи. Суд може пропонувати сторонам надати докази та збирати докази з власної ініціативи, крім випадків, визначених цим Кодексом. Суд не може витребовувати докази у позивача в адміністративних справах про протиправність рішень, дій чи бездіяльності суб'єкта владних повноважень, окрім доказів на підтвердження обставин, за яких, на думку позивача, відбулося порушення його прав, свобод чи інтересів. Якщо учасник справи без поважних причин не надасть докази на пропозицію суду для підтвердження обставин, на які він посилається, суд вирішує справу на підставі наявних доказів.

17.           Кодекс про адміністративні правопорушення України.

17.1.          Стаття 245. Завданнями провадження в справах про адміністративні правопорушення є: своєчасне, всебічне, повне і об'єктивне з'ясування обставин кожної справи, вирішення її в точній відповідності з законом, забезпечення виконання винесеної постанови, а також виявлення причин та умов, що сприяють вчиненню адміністративних правопорушень, запобігання правопорушенням, виховання громадян у дусі додержання законів, зміцнення законності.

17.2.          Стаття 7. Ніхто не може бути підданим заходу впливу у зв'язку з адміністративним правопорушенням інакше як на підставі і в порядку, встановлених законом. Провадження в справах про адміністративні правопорушення здійснюються на основі суворого додержання законності.

17.3.          Стаття 254. Про вчинення адміністративного правопорушення складається протокол уповноваженими на те посадовою особою або представником громадської організації чи органу громадської самодіяльності. Протокол про адміністративне правопорушення, у разі його оформлення, складається у двох екземплярах, один з яких під розписку вручається особі, яка притягається до адміністративної відповідальності. Протокол не складається у випадках, передбачених ст.258 цього Кодексу.

17.4.           Стаття 258. Протокол не складається у разі вчинення адміністративних правопорушень, розгляд яких віднесено до компетенції Національної поліції, та адміністративних правопорушень у сфері забезпечення безпеки дорожнього руху, зафіксованих в автоматичному режимі. Протоколи не складаються і в інших випадках, коли відповідно до закону штраф накладається і стягується, а попередження оформлюється на місці вчинення правопорушення. У випадках, передбачених частинами першою та другою цієї статті, уповноваженими органами (посадовими особами) на місці вчинення правопорушення виноситься постанова у справі про адміністративне правопорушення відповідно до вимог статті 283 цього Кодексу.

17.5.          Стаття 251. Доказами в справі про адміністративне правопорушення, є будь-які фактичні дані, на основі яких у визначеному законом порядку орган (посадова особа) встановлює наявність чи відсутність адміністративного правопорушення, винність даної особи в його вчиненні та інші обставини, що мають значення для правильного вирішення справи. Ці дані встановлюються протоколом про адміністративне правопорушення, поясненнями особи, яка притягається до адміністративної відповідальності, потерпілих, свідків, висновком експерта, речовими доказами, показаннями технічних приладів та технічних засобів, що мають функції фото- і кінозйомки, відеозапису чи засобів фото- і кінозйомки, відеозапису, які використовуються при нагляді за виконанням правил, норм і стандартів, що стосуються забезпечення безпеки дорожнього руху, протоколом про вилучення речей і документів, а також іншими документами.

17.6.           Стаття 283. Розглянувши справу про адміністративне правопорушення, орган (посадова особа) виносить постанову по справі.

Постанова повинна містити: найменування органу (посадової особи), який виніс постанову, дату розгляду справи; відомості про особу, щодо якої розглядається справа; опис обставин, установлених при розгляді справи; зазначення нормативного акта, який передбачає відповідальність за дане адміністративне правопорушення; прийняте по справі рішення.

Постанова по справі про адміністративне правопорушення у сфері забезпечення безпеки дорожнього руху, крім даних, визначених частиною другою цієї статті, повинна містити відомості про: дату, час і місце вчинення адміністративного правопорушення; транспортний засіб, який зафіксовано в момент вчинення правопорушення (марка, модель, номерний знак); технічний засіб, яким здійснено фото або відеозапис; розмір штрафу та порядок його сплати; правові наслідки невиконання адміністративного стягнення та порядок його оскарження; відривну квитанцію із зазначенням реквізитів та можливих способів оплати адміністративного стягнення у вигляді штрафу.

17.7.           Стаття 279. Розгляд справи розпочинається з оголошення складу колегіального органу або представлення посадової особи, яка розглядає дану справу. Головуючий на засіданні колегіального органу або посадова особа, що розглядає справу, оголошує, яка справа підлягає розгляду, хто притягається до адміністративної відповідальності, роз'яснює особам, які беруть участь у розгляді справи, їх права і обов'язки. Після цього оголошується протокол про адміністративне правопорушення. На засіданні заслуховуються особи, які беруть участь у розгляді справи, досліджуються докази і вирішуються клопотання.

18.          Інструкція з оформлення поліцейськими матеріалів про адміністративні правопорушення у сфері забезпечення безпеки дорожнього руху, зафіксовані не в автоматичному режимі, затверджена наказом МВС України від 07 листопада 2015 року № 1395.

18.1.           Пункт 1 та 2 розділу III. Справа про адміністративне правопорушення розглядається за місцем його вчинення, за місцем проживання особи, яка притягається до адміністративної відповідальності, за місцем реєстрації транспортного засобу та на місці вчинення адміністративного правопорушення. Постанова у справі про адміністративні правопорушення, передбачені, зокрема     частинами першою, другою і третьою статті 122 КУпАП, виноситься на місці вчинення адміністративного правопорушення.

18.2.           Пункт 9 розділу ІІІ. Розгляд справи розпочинається з представлення поліцейського, який розглядає цю справу. Поліцейський, що розглядає справу, оголошує, яка справа підлягає розгляду, хто притягається до адміністративної відповідальності, роз'яснює особам, які беруть участь у розгляді справи, їх права і обов'язки. Після цього оголошується протокол про адміністративне правопорушення (якщо складення протоколу передбачається КУпАП), заслуховуються особи, які беруть участь у розгляді справи, досліджуються докази і вирішуються клопотання. Під час розгляду справи потерпілого може бути опитано як свідка.

19.           Закону України «Про дорожній рух».

19.1.          Стаття 16. Водій зобов'язаний виконувати розпорядження поліцейського, а водії військових транспортних засобів - посадових осіб військової інспекції безпеки дорожнього руху Військової служби правопорядку у Збройних Силах України, що даються в межах їх компетенції, передбаченої чинним законодавством, Правилами дорожнього руху та іншими нормативними актами.

19.2.          Стаття 41. Порядок початку руху, зміни руху за напрямком, розташування транспортних засобів і пішоходів, вибору швидкості руху та дистанції, обгону та стоянки, проїзду перехресть, пішохідних переходів і залізничних переїздів, зупинок транспортних засобів загального користування, користування зовнішніми світловими приладами, правила пересування пішоходів, проїзд велосипедистів, а також питання організації руху та його безпеки регулюються Правилами дорожнього руху, що затверджуються Кабінетом Міністрів України.

20.          Правила дорожнього руху, затверджені Постановою Кабінету Міністрів України від 10 жовтня 2001 р. № 1306 зі змінами, внесеними постановою Кабінету Міністрів України від 11 лютого 2013 р. № 111.

20.1.          Пункт 1.1. Ці Правила відповідно до Закону України "Про дорожній рух" встановлюють єдиний порядок дорожнього руху на всій території України. Інші нормативні акти, що стосуються особливостей дорожнього руху (перевезення спеціальних вантажів, експлуатація транспортних засобів окремих видів, рух на закритій території тощо), повинні грунтуватися на вимогах цих Правил.

20.2.          Пункт 1.9. Особи (далі ПДР України), які порушують ці Правила, несуть відповідальність згідно із законодавством.

V.ПОЗИЦІЯ ВЕРХОВНОГО СУДУ

21.           Суд касаційної інстанції наголошує на тому, що перевірка законності судових рішень судів першої та апеляційної інстанції, згідно зі статтею 341 КАС України, здійснюється виключно у частині застосування норм матеріального та процесуального права.

22.          Аналізуючи доводи касаційної скарги, колегія суддів приходить до висновку про наявність підстав для її задоволення з огляду на наступне.

23.          Колегія суддів зазначає, що у справах за позовом фізичної особи щодо оскарження постанов про притягнення до адміністративної відповідальності на суб'єкта владних повноважень в силу приписів статті 77 КАС України покладається обов'язок доказування правомірності своїх дій у разі, якщо останній заперечує проти позову.

24.          Докази, надані відповідачем по справі, мають бути належним чином досліджені судами першої та апеляційної інстанцій із наданням їм відповідної правової оцінки на предмет їх належності і допустимості, повноти та достатності для визнання правомірності дій та рішень суб'єкта владних повноважень.

25.          Судами встановлено, що на підтвердження факту проїзду позивачем на заборонений червоний сигнал світлофора, відповідачем надано відеозапис №АР 0023, тоді як в оскаржуваній постанові про адміністративне правопорушення вказано інший номер - №АР 00023.

Надаючи правову оцінку даному відеозапису, суд першої інстанції встановив, що автомобіль, схожий на автомобіль позивача, дійсно проїхав перехрестя на заборонений червоний сигнал світлофору. При цьому, ідентифікувати марку автомобіля та державний реєстраційний номерний знак не виявилося можливим.

Натомість, суд апеляційної інстанції, переглядаючи даний відеозапис дійшов висновку про підтвердження факту проїзду автомобіля НОМЕР_1, яким керував позивач, на червоний сигнал світлофора. Крім того, як зазначив апеляційний суд, вказаним відеозаписом також спростовуються доводи позивача стосовно того, що на зазначеному перехресті не працював світлофорний об'єкт.

Аналізуючи вищенаведене, колегія суддів вважає за необхідне зазначити, що постанова про притягнення до адміністративної відповідальності є рішенням суб'єкта владних повноважень, актом індивідуальної дії, який встановлює відповідні права та обов'язки для особи, щодо якої він винесений.

Таке рішення суб'єкта владних повноважень має бути обґрунтованим на момент його прийняття, оскільки воно має значимі наслідки для суб'єктів приватного права, що знаходяться в нерівному положенні по відношенні до суб'єкта владних повноважень.

В контексті наведеного слід відмітити, що дотримання передбаченої законом процедури та порядку винесення такого рішення має виключно важливу роль для встановлення об'єктивної істини органом, на який законом покладено повноваження, зокрема, щодо розгляду справ про адміністративне правопорушення. Порушення норм процесуального права суб'єктом владних повноважень (в даному випадку - інспектором патрульної поліції) при прийнятті та складанні постанови про притягнення до адміністративної відповідальності зводить нанівець саму суть та завдання, покладені в основу поняття адміністративної відповідальності, оскільки ускладнює,а подекуди й унеможливлює встановлення судом, що розглядає справу про адміністративне правопорушення, об'єктивної сторони вчинюваного порушення та вини особи в його вчиненні.

Судами попередніх інстанцій встановлено, що оскаржувана постанова про притягнення позивача до адміністративної відповідальності складена не на місці вчинення правопорушення, а за місцем роботи позивача, що не передбачено нормами діючого законодавства. Крім того, у даній постанові невірно зазначено місце вчинення правопорушення та не вказано технічний засіб, яким здійснено відеозапис, що виключає можливість прийняття його у якості належного доказу по справі.

За таких обставин колегія суддів приходить до висновку, що постанова у справі про адміністративне правопорушення серії АР №049379 від 28 серпня 2016 року складена з порушенням норм статті 283 КУпАП, а тому не може вважатися такою, що відповідає чинному законодавству у сфері забезпечення безпеки дорожнього руху та підлягає скасуванню.

26.          Твердження суду апеляційної інстанції про те, що винесення постанови про притягнення позивача до адміністративної відповідальності за місцем його роботи відповідає нормам статті 276 КУпАП є необґрунтованими, оскільки Законом України від 14 липня 2015 року № 596-VII «Про внесення змін до деяких законодавчих актів України щодо вдосконалення регулювання відносин у сфері забезпечення безпеки дорожнього руху»  внесено зміни до статті 258 КУпАП, зокрема, доповнено абзацом 4, зі змісту якого вбачається, що у  разі  вчинення адміністративних правопорушень, розгляд яких віднесено до компетенції Національної поліції, уповноваженими  органами  (посадовими  особами)  на місці вчинення порушення   виноситься   постанова  у  справі  про адміністративне  правопорушення відповідно до статті 283 КУпАП.

27.           Враховуючи наведене, колегія суддів погоджується з висновками суду першої інстанції про наявність підстав для задоволення позовних вимог.

28.          За правилами статті 352 КАС України суд касаційної інстанції скасовує постанову суду апеляційної інстанції повністю або частково і залишає в силі судове рішення суду першої інстанції у відповідній частині, якщо встановить, що судом апеляційної інстанції скасовано судове рішення, яке відповідає закону.

29.           Таким чином, колегія суддів вважає за необхідне  скасувати рішення суду апеляційної інстанції, залишивши в силі рішення суду першої інстанції.

30.          З огляду на результат касаційного розгляду та відсутність документально підтверджених судових витрат, понесених учасниками справи у зв'язку з переглядом справи в суді касаційної інстанції, судові витрати розподілу не підлягають

31.           Керуючись статтями 341, 345, 349, 352, 356, 359 Кодексу адміністративного судочинства України, Верховний Суд у складі колегії суддів Касаційного адміністративного суду

п о с т а н о в и в :

1.Касаційну скаргу ОСОБА_1 - задовольнити.

2.Постанову Дніпропетровського апеляційного адміністративного суду від 17 січня 2017 року - скасувати.

3.Постанову Хортицького районного суду м. Запоріжжя від 26 жовтня 2016 року - залишити без змін.

4.Постанова набирає законної сили з дати її прийняття та оскарженню не підлягає.

Головуючий                                                     Т.Г.Стрелець          

Судді                                                                                       О.В.Білоус

# Задержание

http://protokol.com.ua/ua/algoritm_dii_zahisnika_pri_zatrimanni_osobi_za_pidozroyu_u_vchinenni_kriminalnogo_pravoporushennya/
http://unba.org.ua/assets/uploads/legislations/education-materials/d%D1%96ji-zahisnika-pri-zatrimann%D1%96-osobi-za-p%D1%96dozroju-u-vchinenn%D1%96-krim%D1%96nalnogo-pravoporushennja.pdf

Образцы документов в уголовном
http://personal-advokat.com.ua/zrazky-doc/2-uncategorised/42-zrazki-dokumentiv-u-kriminalnomu-sudochinstvi.html

Слідчому судді НАЗВА СУДУ

ВІД КОГО

КЛОПОТАННЯ
в порядку ст. 206 КПК України

ДАТА слідчим суддею НАЗВА СУДУ ОСОБІ 1, ДАТА НАРОДЖЕННЯ, підозрюваному у кримінальному провадженні № __ від ___ року, було обрано запобіжний захід у вигляді тримання під вартою. Строк тримання під вартою встановлено було по 15.02.2015 року. 
ОСОБА 1 було поміщено до НАЗВА МІСЦЯ НЕСВОБОДИ.
Таким чином, строк дії ухвали про тримання ОСОБА 1 під вартою закінчився о 00.01 годині 16.02.2015 року. 
До 15.02.2015 року суд більше не розглядав питання про продовження дії запобіжного заходу відносно обвинуваченого. Не зважаючи на відсутність будь-яких ухвал про наявність підстав тримати ОСОБА 1 під вартою МІСЦЕ НЕСВОБОДИ 16.02.2015 року його не випустили із слідчого ізолятора, хоча будь-яких підстав утримувати його не було. 
Згідно ст. 3 Конституції України людина, її життя і здоров'я, честь і гідність, недоторканність і безпека визнаються в Україні найвищою соціальною цінністю. Права і свободи людини та їх гарантії визначають зміст і спрямованість діяльності держави. Держава відповідає перед людиною за свою діяльність. Утвердження і забезпечення прав і свобод людини є головним обов'язком держави. 
Згідно ст. 29 Конституції України кожна людина має право на свободу та особисту недоторканність. Ніхто не може бути заарештований або триматися під вартою інакше як за вмотивованим рішенням суду і тільки на підставах та в порядку, встановлених законом. 
Згідно ст. 3 ЗУ «Про попереднє ув’язнення» підставою для попереднього ув'язнення є вмотивоване рішення суду про обрання як запобіжного заходу тримання під вартою або про застосування тимчасового чи екстрадиційного арешту, винесене відповідно до Кримінального і Кримінального процесуального кодексів України та/або рішення компетентного органу іноземної держави у випадках, передбачених законом.
На підставі ст. 20 ЗУ «Про попереднє ув’язнення» підставою для звільнення з-під варти є закінчення строку дії ухвали слідчого судді, суду про тримання під вартою або закінчення передбаченого законом строку тримання під вартою як запобіжного заходу, якщо цей строк не продовжено в установленому законом порядку.
Начальник установи попереднього ув'язнення зобов'язаний негайно звільнити з-під варти підозрюваного, обвинуваченого, стосовно якого на день закінчення строку дії ухвали слідчого судді, суду про тримання під вартою або закінчення строку тримання під вартою, встановленого КПК України, не надійшла ухвала слідчого судді, суду про продовження такого строку.
Не зважаючи на приписи чинного законодавства, ОСОБА 1 і досі перебуває під вартою. 
Вимога захисника про негайне звільнення залишилась без розгляду. Наразі ОСОБА 1 незаконно перебуває під вартою. Держава не виконує взяті на себе зобов’язання по охороні його життя та здоров’я, а також щодо забезпечення принципів законності відносно нього. 
Всупереч встановленому п. 1, п. 4 ст. 5 Конвенції про захист прав та основоположних свобод принципу про те, що кожен має право на свободу та особисту недоторканність та нікого не може бути позбавлено свободи, крім таких випадків і відповідно до процедури, встановленої законом:
 a) законне ув'язнення особи після засудження її компетентним судом;
 b) законний арешт або затримання особи за невиконання законного припису суду або для забезпечення виконання будь-якого обов'язку, встановленого законом;
c) законний арешт або затримання особи, здійснене з метою допровадження її до компетентного судового органу за наявності обґрунтованої підозри у вчиненні нею правопорушення або якщо обґрунтовано вважається необхідним запобігти вчиненню нею правопорушення чи її втечі після його вчинення;
d) затримання неповнолітнього на підставі законного рішення з метою застосування наглядових заходів виховного характеру або законне затримання неповнолітнього з метою допровадження його до компетентного органу;
e) законне затримання осіб для запобігання поширенню інфекційних захворювань, законне затримання психічнохворих, алкоголіків або наркоманів чи бродяг;
f) законний арешт або затримання особи з метою запобігання її недозволеному в'їзду в країну чи особи, щодо якої провадиться процедура депортації або екстрадиції.
ОСОБА 1 незаконно тримають під вартою без будь-яких законних рішень суду.
Кожен, кого позбавлено свободи внаслідок арешту або тримання під вартою, має право ініціювати провадження, в ході якого суд без зволікання встановлює законність затримання і приймає рішення про звільнення, якщо затримання є незаконним.
Згідно ст. 206 КПК України кожен слідчий суддя суду, в межах територіальної юрисдикції якого знаходиться особа, яка тримається під вартою, має право постановити ухвалу, якою зобов’язати будь-який орган державної влади чи службову особу забезпечити додержання прав такої особи.
Якщо слідчий суддя отримує з будь-яких джерел відомості, які створюють обґрунтовану підозру, що в межах територіальної юрисдикції суду знаходиться особа, позбавлена свободи за відсутності судового рішення, яке набрало законної сили, або не звільнена з-під варти після внесення застави в установленому цим Кодексом порядку, він зобов’язаний постановити ухвалу, якою має зобов’язати будь-який орган державної влади чи службову особу, під вартою яких тримається особа, негайно доставити цю особу до слідчого судді для з’ясування підстав позбавлення свободи.
Слідчий суддя зобов’язаний звільнити позбавлену свободи особу, якщо орган державної влади чи службова особа, під вартою яких тримається ця особа, не надасть судове рішення, яке набрало законної сили, або не доведе наявність інших правових підстав для позбавлення особи свободи.
Незалежно від наявності клопотання слідчого, прокурора, слідчий суддя зобов’язаний звільнити особу, якщо орган державної влади чи службова особа, під вартою яких трималася ця особа, не доведе:
1) існування передбачених законом підстав для затримання особи без ухвали слідчого судді, суду;
2) неперевищення граничного строку тримання під вартою;
3) відсутність зволікання у доставленні особи до суду.
На підставі вищевикладеного, у відповідності до ст. ст. 3, 29 Конституції України, ст. ст. 3, 20 ЗУ «Про попереднє ув’язнення», п. 1, п. 4 ст. 5 Конвенції про захист прав та основоположних свобод, керуючись ст. 206 КПК України, - 

ПРОШУ:

Постановити ухвалу, якою негайно звільнити з-під варти ОСОБА 1, ДАТА НАРОДЖЕННЯ, який знаходиться у МІСЦЕ ТРИМАННЯ ПІД ВАРТОЮ, АДРЕСА.

Додатки: 
1.	Копія ухвали про обрання запобіжного заходу;
2.	Копія свідоцтва про право на зайняття адвокатською діяльністю;
3.	Копія ордеру.



ДАТА									ПІДПИС






 	
Адресат:	Начальнику Київського ВП ГУ Національної поліції в Харківській області
Коцар О.М.
М. Харків-61002, вул. Алчевських, 49

Кримінальне провадження №:	120152204900005266 від 29.10.2015р.
Цивільний позивач:	Публічне акціонерне товариство  «Укрсоцбанк» 
03150, вул. Ковпака, м. Київ, 29
МФО 300023, ОКПО 00039019, п/р 29091805130003,
адреса для листування:
61057, м. Харків, вул. Гоголя, 10
	

№ _________________
___________________


Клопотання
про проведення повторної судово-почеркознавчої експертизи 
 за кримінальним провадженням № 12015220490005266
 
          Матеріалами кримінального провадження № 12015220490005266, внесеному до Єдиного реєстру судових розслідувань 29.10.2015 року за заявою банку про неправомірні дії засновників та посадових осіб ТОВ «Інтерснабстрой», які з метою ухилення від повернення банку кредитних коштів у розмірі 50 млн. грн. та унеможливлення звернення стягнення на предмет іпотеки за рішенням суду, незаконно відчужили іпотечне майно банку, за ознаками кримінального правопорушення , передбаченого ч. 4 ст. 190 КК України, ПАТ «Укрсоцбанк» визнано потерпілою особою та цивільним позивачем у вказаному кримінальному провадженні. 
Досудове розслідування кримінального правопорушення, відомості про яке внесені до Єдиного реєстру досудових розслідувань за №: 120152204900005266 від 29.10.2015р., здійснювалося старшим слідчим Київського ВП ГУ Національної поліції в Харківській області Ситниковою Я.В. 
         На теперішній час досудове розслідування даного кримінального правопорушення здійснюється слідчим Київського ВП ГУ Національної поліції в Харківській області, Александровичем А.О.   
         26 грудня 2017 року представник банку ознайомився з матеріалами справи. В матеріалах справи знаходиться висновок судово-почеркознавчої експертизи № 10215/15375 за кримінальним провадженням № 12015220490005266 від 29.08.2017 року, яким визначено наступне: «Підпис від імені Сухіна С.М. в досліджуваному документі «Протокол № б\н внеочередного собрания участников общего собрания с ограниченной ответственностью «ООО «Интерснабстрой» Идентификационній код -24661232 от 30.09.2008 г. розташований у рядку праворуч від надрукованого тексту «Сухин С.М. – виконаний рукописним способом без попередньої технічної підготовки та використання технічних засобів не Сухіним Сергієм Миколайовичем, а іншою особою. 
          ПАТ «Укрсоцбанк» не погоджується з даним доказом у кримінальному провадженні № 12015220490005266, вважає його недопустимим, виходячи з наступного:
           1. У відповідності до ст. 242 КПК України експертиза проводиться експертом за зверненням сторони кримінального провадження або за дорученням слідчого судді чи суду, якщо для з'ясування обставин, що мають значення для кримінального провадження, необхідні спеціальні знання. Не допускається проведення експертизи для з'ясування питань права. Слідчий або прокурор зобов'язаний звернутися до експерта для проведення експертизи щодо:  встановлення причин смерті;  встановлення тяжкості та характеру тілесних ушкоджень; визначення психічного стану підозрюваного за наявності відомостей, які викликають сумнів щодо його осудності, обмеженої осудності;  встановлення віку особи, якщо це необхідно для вирішення питання про можливість притягнення її до кримінальної відповідальності, а іншим способом неможливо отримати ці відомості, встановлення статевої зрілості потерпілої особи в кримінальних провадженнях щодо злочинів, передбачених статтею 155 Кримінального кодексу України; визначення розміру матеріальних збитків, шкоди немайнового характеру, шкоди довкіллю, заподіяної кримінальним правопорушенням. 
            Відповідно до ст. 243 КПК України, сторона обвинувачення залучає експерта за наявності підстав для проведення експертизи. У тому числі за клопотанням сторони захисту чи потерпілого. Тобто, призначення експертизи це право органу досудового розслідування на призначення експертизи за наявності підстав. 
            2. Судова експертиза – це дослідження експертом на основі спеціальних знань матеріальних об’єктів, явищ і процесів, які містять інформацію про обставини справи, що перебуває у провадженні досудового та судового слідства (ст. 1 ЗУ «Про судову експертизу») У відповідності до положень ст. 3 судово-експертна діяльність здійснюється на принципах законності, незалежності, об'єктивності і повноти дослідження.
           У потерпілого є сумніви щодо дотримання вказаних принципів при проведенні судово-почеркознавчої експертизи, оскільки слідчим не повідомлено потерпілого про призначення судово-почеркознавчої експертизи, не запропоновано потерпілій стороні надати документи, які підписувалися Сухіним Сергієм Миколайовичем власноручно та подавалися до банку, не запропоновано поставити питання експерту для з’ясування обставин, що мають значення для кримінального провадження. На разі, в самому висновку судово-почеркознавчої експертизи № 10215/15375 за кримінальним провадженням № 12015220490005266 від 29.08.2017 року на стор. 5 вказано, що раніше за даною справою проводилась судово-почеркознавча експертиза № 134 від 03.05.2017 року та судовим експертом сектора технічних досліджень Харківського НДЕКЦ Воробйовою Наталією Вікторівною , яка має вищу технічну освіту, кваліфікацію судового експерта з правом проведення судової почеркознавчої експертизи за експертною спеціальністю 1.1 «Дослідження почерку і підписів» (свідоцтво № 8588, видане ЕКК МВС України 04.04.2008 року, свідоцтво про підтвердження кваліфікації судового експерта № 508, видане ЕКК МВС України 04.04.2008 року, свідоцтво про підтвердження кваліфікації судового експерта № 508, видане ЕКК МВС України 27.05.2016 року), стаж експертної роботи з 2001 року, надано наступний висновок: «Підпис від імені Сухіна С.М. у рядку «Сухин С.Н.» протоколу б/н від 30.09.2008 позачергових зборів учасників ТОВ «Інтерснабстрой» щодо передачі у заставу нежитлового приміщення, виконаний Сухіним Сергієм Миколайовичем»   
          3. У відповідності до п. 1.1 Інструкції про призначення та проведення судових експертиз та експертних досліджень, затв. Наказом Міністерства юстиції України № 53,5 від 08.10.1998 року  (в редакції наказу Міністерства юстиції № 1950/5 від 27.07.2015 року ) призначення судових експертиз та експертних досліджень (далі - експертизи та дослідження) судовим експертам державних спеціалізованих науково-дослідних установ судових експертиз Міністерства юстиції України (далі - експертні установи) та атестованим судовим експертам, які не є працівниками державних спеціалізованих установ (далі - експерти), їх обов'язки, права та відповідальність, організація проведення експертиз та оформлення їх результатів здійснюються у порядку, визначеному Кримінальним процесуальним, Цивільним процесуальним, Господарським процесуальним кодексами України, Кодексом України про адміністративні правопорушення, Кодексом адміністративного судочинства України, Митним кодексом України, Законами України "Про судову експертизу", "Про виконавче провадження", іншими нормативно-правовими актами з питань судово-експертної діяльності та цією Інструкцією.  
         У відповідності до п. 1.2.11 Інструкції про призначення та проведення судових експертиз та експертних досліджень, затв. Наказом Міністерства юстиції України № 53/5 від 08.10.1998 року  (в редакції наказу Міністерства юстиції № 1420/5 від 26.04.2017 року )  повторною є експертиза, під час проведення якої досліджуються ті самі об'єкти і вирішуються ті самі питання, що й при проведенні первинної (попередніх) експертизи (експертиз).
Повторна експертиза призначається, коли є сумніви у правильності висновку експерта, пов'язані з його недостатньою обґрунтованістю чи з тим, що він суперечить іншим матеріалам справи, а також за наявності істотного порушення процесуальних норм, які регламентують порядок призначення і проведення експертизи.
            Експертиза - це процесуальна дія, що полягає в дослідженні експертом за завданням слідчого або суду речових доказів та інших матеріалів з метою встановлення фактичних даних та обставин, що мають значення для правильного вирішення справи. 
  Як вище зазначалося ПАТ «Укрсоцбанк» не може погодитися з  висновком судово-почеркознавчої експертизи № 10215/15375 за кримінальним провадженням № 12015220490005266 та відповідно він не може бути доказом по справі, зв’язку з тим, що вищезазначені висновки проведені з порушення норм КПК, інструкції про призначення та проведення судових та експертних досліджень та Науково-методичні рекомендації з питань підготовки та призначення судових експертиз та експертних досліджень ( Назва редакції Наказу Міністерства юстиції N 965/5) відповідно вирок не може ґрунтуватися на неналежному доказі. 
1. Відповідно до Інструкції про призначення та проведення судових експертиз та експертних досліджень (п.1.7), підставою для проведення експертизи є передбачений процесуальний документ (постанова, ухвала) про призначення експертизи, складений уповноваженою на те особою (органом). Як вбачається з матеріалів справи, постановою старшого слідчого СВ Київського ВП ГУНП в Харківській області, Ситниковою Я.В. про призначення судово-почеркознавчої експертизи від 15.06.2017 року призначено судово-почеркознавчу експертизу. 
2. Відповідно до Інструкції про призначення та проведення судових експертиз та експертних досліджень (п.2.3.1) експерту забороняється: Проводити експертизу без письмової вказівки керівника (заступника) експертної   установи,  керівника  структурного підрозділу, за винятком експертиз,  доручених йому безпосередньо органом дізнання,  слідчим, після огляду, у якому він брав участь як спеціаліст, а також експертиз, які проводяться під час судового розгляду. 
Доручення на проведення експертизи експертам Мацюк О.В. та Дробишевій О.С. слідчий не надавав, відсутні письмові вказівки експертам від керівника експертної установи . 
3. Відповідно до Інструкції про призначення та проведення судових експертиз та експертних досліджень (п.3.2.) До експертної установи надаються: постанова (ухвала) про призначення   експертизи, об'єкти,   зразки   для  порівняльного дослідження та, у разі потреби матеріали справи (протоколи оглядів з додатками, протоколи вилучення речових доказів тощо). У  постанові (ухвалі) про призначення   експертизи вказуються такі дані:  місце й дата винесення постанови чи ухвали; посада,  звання та прізвище особи, що призначила експертизу; назва суду;  назва  справи  та її номер;  обставини справи,  які мають значення   для   проведення   експертизи;   підстави призначення експертизи;  прізвище експерта або назва установи,  експертам якої доручається проведення  експертизи;  питання,  які  виносяться  на вирішення експертові;  перелік об'єктів, що підлягають дослідженню (у  тому  числі  порівняльних зразків та інших матеріалів, направлених експертові,  або  посилання  на  такі  переліки,  що містяться в матеріалах справи);  інші дані, які мають значення для проведення експертизи. 
 В Постанові про призначення судово-почеркознавчої експертизи від 15 червня 2017 року відсутні об’єкти, які направляються на експертне дослідження, із зазначенням точного найменування, кількості, міри, ваги, серії та номера , інші відмінні індивідуальні ознаки.

4. Відповідно до Науково-методичних рекомендації з питань підготовки та призначення судових експертиз та експертних досліджень {Назва редакції Наказу Міністерства юстиції N 965/5) від 01.06.2009 } Головним завданням почеркознавчої експертизи є ідентифікація виконавця рукописного тексту,  обмежених за  обсягом рукописних   записів   (буквених  та  цифрових)  і  підпису. Цією експертизою вирішуються і деякі неідентифікаційні завдання (установлення факту виконання під впливом будь-яких (природних, штучних) збиваючих факторів; у незвичних умовах або в незвичайному стані виконавця, навмисно зміненим почерком, з наслідуванням почерку іншої особи; визначення статі виконавця, а також належності його до певної групи за віком тощо.)
 Для проведення  досліджень слідчий  (суддя) повинен надати експертові вільні, умовно-вільні та експериментальні зразки почерку  (цифрових   записів,   підпису)   особи,   яка   підлягає ідентифікації у відповідності до положень Науково-методичних рекомендацій з питань підготовки та призначення судових експертиз та експертних досліджень (п. п. 1.5, 1.6).  Перед приєднанням вільних  та  умовно-вільних  зразків  до матеріалів справи слідчий (суддя) повинен пред'явити їх особі, яка підлягає ідентифікації,  а потім позначити  кожний  зразок,  тобто указати,  що  це  вільний  зразок  почерку  (підпису) певної особи (указати її прізвище,  ім'я,  по батькові) та посвідчити це  своїм підписом. Таких дій зроблено не було.  Відповідно до інструкції як  вільні,  так і експериментальні зразки буквеного або цифрового  письма  бажано надавати не менше ніж на 15 аркушах. Таких додатків експерту при проведенні експертизи теж не було надано. Чим коротший досліджуваний текст (запис), тим більша потреба у вільних зразках.  
На підставі вищевикладеного, можна зробити однозначний та категоричний висновок- почеркознавча експертиза проведена з грубим порушенням норм КПК, інструкції про призначення та проведення судових та експертних досліджень та Науково-методичних рекомендацій з питань підготовки та призначення судових експертиз та експертних досліджень, Закону України «Про судову експертизу», висновок, який  викладений у висновку судово-почеркознавчої експертизи № 10215/15375 за кримінальним провадженням 12015220490005266 є передчасним. 
Встановлення об’єктивної істини у кримінальній справі становить основний зміст процесуальної діяльності органів дізнання, прокурора та суду. Істина-це повна і точна відповідність суджень реальній дійсності. 
Відповідно до ст.84 КПК України доказами в кримінальній справі є «фактичні дані, отримані у передбаченому цим Кодексом порядку, на підставі яких слідчий, прокурор, слідчий суддя і суд встановлюють наявність чи відсутність фактів та обставин, що мають значення для кримінального провадження та підлягають доказуванню » 
Доказ являє собою єдність фактичних даних та їх процесуальних носіїв. Фактично закон дає поняття доброякісних доказів, які є фактичними даними, джерело та спосіб отримання яких є відомим та законним, а самі фактичні дані-достовірними. Доброякісними доказами можуть бути достовірні та допустимі у справі. 
         Проведення повторної експертизи може бути доручено тільки іншому експертові.
Виходячи з цього та з ч. 2 ст. 19 Конституції України (органи державної влади, їх посадові особи зобов'язані діяти лише на підставі, в межах повноважень та у спосіб, що передбачені Конституцією та законами України), доказ повинен бути отриманий лише належним суб'єктом, з належного джерела і з дотриманням процедури, передбаченої законом. 
          У відповідності до Додатку 1 до Інструкції про призначення та проведення судових експертиз та експертних досліджень ( у редакції наказу Міністерства юстиції України від 26.04.2017 року № 1420/5)  визначено Перелік регіональних зон обслуговування науково-дослідними установами судових експертиз Міністерства юстиції України, в т.ч. Київський науково-дослідний інститут судових експертиз.  
Враховуючи вищезазначене 
                                                   П Р О Ш У: 
1. Призначити по кримінальному провадженню № 12015220490005266 про неправомірні дії засновників та посадових осіб ТОВ «Інтерснабстрой» за ознаками кримінального правопорушення, передбаченого ч. 4 ст. 190 КК України повторну почеркознавчу експертизу до проведення якої залучити експертів Київський науково-дослідний інститут судових експертиз, на розгляд його поставити наступні питання: 
-  Чи виконаний підпис на протоколі № б/н внеочередного собрания участников общества с ограниченной ответственностью «ООО Интерснабстрой» от 10 сентября 2008 року Сухіним  Сергієм Миколайовичем? 
         -  Чи виконані всі підписи на протоколі № б/н внеочередного собрания участников общества с ограниченной ответственностью «ООО Интерснабстрой» от 10 сентября 2008 року однією особою?
- Чи виконано підпис  Сухіним Сергієм Миколайовичем на протоколі № б/н внеочередного собрания участников общества с ограниченной ответственностью «ООО Интерснабстрой» навмисно зміненим почерком? 

Додаток: 
1.	Належним чином завірена копія довіреності. 

Представник ПАТ «Укрсоцбанк»
за довіреністю                                                                        Л.В. Скрипка
        



