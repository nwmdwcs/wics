<!-- TITLE: Виключна правова проблема -->
<!-- SUBTITLE: A quick summary of Vpvpp -->

# Звіт №2
## виселення 
Снігурівський районний суд Миколаївської області
вул. імені генерала Плієва І.О., 69
м. Снігурівка, Миколаївська область 


Позивач :     Лаврухін Олександр Іванович
Вул. Спеціалістів, буд. 8, с. Киселівка, 
Снігурівський р-н, 
Миколаївська область
РНОКПП (ІНН) 2113509618
номер телефону відсутній
електронна пошта відсутня 


Відповідач : Лаврухін Максим Олександрович
20.03.1986 року народження, 
Паспорт ЕР 050663, виданий 16 червня 2002 року 
Снігурівським РВ УМВС України в Миколаївській обл.

Остання відома адреса проживання
Вул. Спеціалістів, буд. 8, с. Киселівка, 
Снігурівський р-н, 
Миколаївська область
РНОКПП (ІНН) 3149020674

номер телефону (Ізраїль) +972 55-942-6379
електронна пошта відсутня


Ціна позову: немайновий


ПОЗОВНА ЗАЯВА
про визнання осіби такою, що втратила право користування житловим приміщенням та зняття з реєстраційного обліку


Я є власником житлового будинку №8, що знаходиться за адресою: вул. Спеціалістів, с. Киселівка Снігурівського району Миколаївської області. Зазначене підтверджується інформаційною довідкою із державного реєстру речових прав на нерухоме майно від 02.10.2018.
Зі мною в будинку прописані моя дружина Лаврухіна Наталія Іванівна та мій син Лаврухін Максим Олександрович. Проте вже тривалий час син не проживає у даному будинку, а саме з вересня 2000 року, не оплачує комунальні послуги та не бере участі у його утриманні, окрім цього він виїхав закордон більше року тому. З того часу від нього надходять телефонні дзвінки, з яких вбачається, що син не має наміру повертатись до України, він повідомив, що у нього все гаразд, знайшов непогану роботу. Актом сільської ради встановлено, що відповідач вже тривалий термін не проживає в будинку. Та ж інформація наведена в довідці про склад сім’ї (додається)
Вважаю, що мої права порушені у зв’язку з викладеним нижче.
Нам з дружиною досить важко підтримувати будинок у належному стані, поратися по господарству. Крім цього, для вчинення певних правочинів щодо будинку для забезпечення власних потреб необхідна згода проживаючих в ньому осіб. Окрім викладеного, син свого часу оформив на себе декілька кредитів, та з цього приводу до нас постійно звертаються колекторські агентства та банки з вимогами про повернення боргів. Незважаючи на те, що ми не є сторонами укладених сином правочинів, постійні вимоги з приводу його заборгованості погано впливають на наше з дружиною здоров’я та призводять до стресової напруженості. 
Отже, мій син не проживає разом зі мною та не допомагає мені вести господарство, його реєстрація в моєму будинку не дозволяє мені розпоряджатись ним на власний розсуд та значно обмежує мої законні права.
Відповідно до ст.41 Конституції України та ст.1 Першого протоколу до  Конвенції про захист прав людини і основоположних свобод, закріплено принцип непорушності права приватної власності, який означає право особи на безперешкодне користування своїм майном та закріплює право власника володіти, користуватися і розпоряджатися належним йому майном, на власний розсуд вчиняти щодо свого майна будь-які угоди, відповідно до закону за своєю волею, незалежно від волі інших осіб (ст.ст. 316,317,319,321 ЦК України).
Об'єктом власності особи може бути, зокрема, житло - житловий будинок, садиба, квартира (ст.ст. 379,382 ЦК України).
Згідно ст.383 ЦК України власник житлового будинку, квартири має право використовувати помешкання для власного проживання, проживання членів своєї сім’ї, інших осіб і не має права використовувати його для промислового виробництва.
Згідно ст. 3 Закону України «Про свободу пересування та вільний вибір місця проживання в Україні, реєстрація - внесення інформації до Єдиного державного демографічного реєстру та до паспортного документа про місце проживання або місце перебування особи із зазначенням адреси житла.
За правилами  ст.16 ЦК України особа має право звернутись до суду за захистом свого особистого немайнового права або майнового права та інтересу у визначені цією статтею способи. Суд може захистити цивільне право або інтерес іншим способом, що встановлений договором або законом.
Згідно зі  ст.9 ЖК України ніхто не може бути виселений із займаного жилого приміщення або обмежений у праві користування жилим приміщенням інакше як з підстав і в порядку, передбачених законом.
Статті  150,156 ЖК України передбачають, що громадяни, які мають у приватній власності будинок (частину будинку), квартиру, користуються ним (нею) для особистого проживання і проживання членів їх сімей і мають право розпоряджатися цією власністю на свій розсуд: продавати, дарувати, заповідати, здавати в оренду, обмінювати, закладати, укладати інші не заборонені законом угоди. Члени сім'ї власника жилого будинку (квартири), які проживають разом з ним у будинку (квартирі), що йому належить, користуються жилим приміщенням нарівні з власником будинку (квартири), якщо при їх вселенні не було іншої угоди про порядок користування цим приміщенням.
Відповідно до ст.405 ЦК України житлом члени сім’ї власника житла, які проживають разом з ним, мають право на користування цим житлом відповідно до закону. Житлове приміщення, яке вони мають право займати, визначається його власником.
Член сім’ї власника житла втрачає право на користування цим житлом у разі відсутності члена сім’ї без поважних причин понад один рік, якщо інше не встановлено домовленістю між ним і власником житла або законом. 
До членів сім'ї власника належать особи, зазначені в ч.2 ст.64 ЖК України (дружина (чоловік), їх діти і батьки). 
Відповідно до ч.2 ст. 386 ЦК України — власник, який має підстави передбачати можливість порушення свого права власності іншою особою, може звернутися до суду з вимогою про заборону вчинення нею дій, які можуть порушити його право, або з вимогою про вчинення певних дій для запобігання такому порушенню.
Згідно ст. 4 ЦПК України, кожна особа має право в порядку, встановленому цим Кодексом, звернутися до суду за захистом своїх порушених, невизнаних або оспорюваних прав, свобод чи законних інтересів..
Згідно п.9, 10 ст. 28 ЦПК України, позови до відповідача, місце реєстрації проживання або перебування якого невідоме, пред’являються за місцезнаходженням майна відповідача чи за останнім відомим зареєстрованим його місцем проживання або перебування чи постійного його заняття (роботи). 
Хоч відповідач зареєстрований за моєю адресою та з моменту його реєстрації у вказаному житлі він набув право користування ним, проте з вересня 2000 року він не реалізовує своє право користування вказаним житлом і на даний час фактично проживає за іншою адресою, та будь-яких правочинів стосовно володіння та користування будинком позивача відповідач не укладав, тому реєстрація відповідача у моєму будинку неправомірно обмежує мої правомочності по користуванню та розпорядженню нерухомим майном.  Відповідно до вище  викладеного вважаю, що мій син Лаврухін Максим Олександрович є таким, що втратив право на користування житловим приміщенням.
У доповнення, на виконання вимог ст. 175 ЦПК України повідомляю, що:
-	заходи досудового врегулювання спору не вживались,  законом не визначений обов’язковий досудовий порядок урегулювання спору
-	заходи забезпечення доказів або позову до подання позовної заяви не здійснювались;
-	розрахунок суми судових витрат, які позивач поніс і які очікує понести у зв’язку із розглядом справи обмежуються сумою судового збору;
-	мною не подано іншого позову до цього ж відповідача з тим самим предметом та з тих самих підстав;
-	зазначаю докази, які не можуть бути подані разом із позовною заявою: акт сільської ради про відсутність фактичного проживання в будинку (буде додатково подано до суду до попереднього засідання);
-	всі оригінали письмових доказів, копії яких додано до заяви, знаходяться у мене особисто;
Враховуючи викладене вище, керуючись ст.ст. 317, 319, 383, ч.2 ст. 386, ст.405 ЦК України, ст.ст.2, 4, 28, 175 ЦПК України,

ПРОШУ СУД:

1.    Постановити ухвалу про відкриття провадження по справі, справу призначити до судового засідання в порядку спрощеного позовного провадження.
2.    Визнати Лаврухіна Максима Олександровича таким, що втратив право користування житловим приміщенням за адресою: будинок №8, по вул. Спеціалістів, с. Киселівка Снігурівського району Миколаївської області. 
3. Стягнути з Лаврухіна Максима Олександровича в рахунок відшкодування сплаченого судового збору 704 (сімсот чотири) гривні 80 копійок.

До позовної заяви додається:

1.	Докази сплати судового збору
2.	Інформаційна довідка із державного реєстру речових прав на нерухоме майно від 02.10.2018.
3.	Копія довідки виконкому Киселівської сільської ради №1067 від 27.09.2018 про склад сім’ї.
4.	Копії позовної заяви з доданими до неї документами для відповідача.
5.	Квитанція про сплату судового збору.



27.08.18 р.                                    				 ______________ Лаврухін О.І.



## Позовна заява про усунення перешкод у користуванні земельною ділянкою


До Херсонського міського суду
вул.  Маяковського, 6/29, Херсон, Херсонська область, 73000

Позивач:      Іванов Іван Іванович
адреса (вулиця, будинок, населений пункт, область, індекс)
дата народження (дата)
Паспорт (серія, номер, дата видачі та ким видано)
РНОКПП (ІНН)
номер телефону (за наявності)
електронна пошта (за наявності)

Відповідач :     Петров Петро Петрович
адреса (вулиця, будинок, населений пункт, область, індекс)
дата народження (дата)
Паспорт (серія, номер, дата видачі та ким видано)
РНОКПП (ІНН)
номер телефону (за наявності)
електронна пошта (за наявності)


Третя особа: 
Зеленівська селищна (сільська) рада
73481, смт. Зеленівка, вул. Л.Українки, 7
Херсонська область
Номер телефону 0552-365241

Третя особа: 
Управління Державної архітектурно-будівельної інспекції у Херсонській області
73000, вул. Кременчуцька, 69, м. Херсон
номер телефону (0552) 26-37-95
електронна пошта (за наявності)
 
 Ціна позову: немайновий

Позовна заява про усунення перешкод у користуванні земельною ділянкою

Я, Іванов Іван Іванович, проживаю в житловому будинку за адресою вул. Робоча, буд. 16, смт. Зеленівка Херсонської області, який розташований на земельній ділянці площею 0,25 га.

По сусідству зі мною, у житловому будинку, що знаходиться за адресою вул. Робоча, буд. 18, смт. Зеленівка Херсонської області проживає відповідач – Петров Петро Петрович.
На початку  2018 року відповідач Петров П.П. порушивши межі належної йому земельної ділянки, самовільно захопив частину землі загального користування, перемістивши на декілька метрів свою огорожу в сторону проїзної частини вулиці Робочої та засипав землею ливневу (дренажну) канаву, вириту та побудовану мною разом з сусідами, що є спільною сумісною власністю. Внаслідок стікання ливневих стоків на мою земельну ділянку частина моєї земельної ділянки просіла  та на ній утворилася яма. 
На мої усні претензії сусід відповідач  не реагує та відмовляється від добровільного усунення перешкод в користуванні належною мені земельною ділянкою.
У відповідності з ч. 2 ст. 152 Земельного кодексу України власник земельної ділянки або землекористувач може вимагати усунення будь-яких порушень його прав на землю, навіть якщо ці порушення не пов'язані з позбавленням права володіння земельною ділянкою, і відшкодування завданих збитків. Захист прав громадян та юридичних осіб на земельні ділянки здійснюється шляхом відновлення стану земельної ділянки, який існував до порушення прав, і запобігання вчиненню дій, що порушують права або створюють небезпеку порушення прав.
Відповідно до ст. 158 Земельного кодексу України земельні спори вирішуються судами, органами місцевого самоврядування та органами виконавчої влади з питань земельних ресурсів. Виключно судом вирішуються земельні спори з приводу володіння, користування і розпорядження земельними ділянками, що перебувають у власності громадян і юридичних осіб, а також спори щодо розмежування територій сіл, селищ, міст, районів та областей.
Окрім викладеного на виконання вимог ст. 175 ЦПК України, підтверджую, що мною не подано іншого позову до цього ж відповідача  з тим самим предметом та з тих самих підстав.

На підставі викладеного й у відповідності з ч. 2 ст. 152, ч. 2 ст. 158 ЗК України, керуючись ст.ст. 3, 76, 175,  184 ЦПК України,

Прошу :

1.Усунути перешкоди у користуванні моєю земельною ділянкою за адресою: вул. Робоча, буд. 16, смт. Зеленівка Херсонської області, шляхом відновлення стану моєї земельної ділянки та зобов’язання відповідача Петрова Петра Петровича відновити зруйновану частину ливневої (дренажної) канави, що проходила вздовж належної йому земельної ділянки.
2.Судові витрати покласти на відповідача.

Додаток  :

- попередній (орієнтовний) розрахунок суми судових витрат, які позивач поніс і які очікує понести у зв’язку із розглядом справи;
- оригінал квитанції про сплату державного мита;
- копія державного акту на землю;
- витяг з державного реєстру речових прав стосовно належної мені земельної ділянки;
- витяг з державного реєстру речових прав стосовно  земельної ділянки, належної відповідачу;
- копія заповіту;
- копія паспорту;
- копія позовної заяви з додатками відповідно кількості учасників справи.


Дата ____________                                                                     Підпис___________


## Заява про відстрочення або розстрочення судового рішення

До Херсонського міського суду
вул.  Маяковського, 6/29, Херсон, Херсонська область, 73000

Позивач:      Публічне акціонерне товариство «Укрсоцбанк» 
вул. Ковпака, буд. 29, м. Київ 03150.
МФО 300023,  ЄДРПОУ 00039019

Відповідач :     Петров Петро Петрович
адреса (вулиця, будинок, населений пункт, область, індекс)
дата народження (дата)
Паспорт (серія, номер, дата видачі та ким видано)
РНОКПП (ІНН)
номер телефону (за наявності)
електронна пошта (за наявності)

Справа № __________
 
Заява
про відстрочку виконання рішення

01.08.2018 року суддею Херсонського міського суду Херсонської області Дорошинською В.Е.  була розглянута справа за позовом ПАТ «Укрсоцбанк» до Петрова П.П. про стягнення заборгованості за кредитним договором № Ф060001П і за результатами її розгляду ухвалено рішення, яким позов задоволено та призначено до стягнення суму грошових коштів у розмірі 168256,00 (Сто шістдесят вісім тисяч двісті пятдесят шість тисяч) грн.
На підставі вищевказаного рішення був виданий виконавчий лист, який пред’явлений до примусового виконання.
Відповідно до ст. 435 ЦПКУ за наявності обставин, що істотно ускладнюють виконання рішення або роблять його неможливим (тяжке захворювання боржника або членів його сім’ї, його матеріальний стан, стихійне лихо, інші надзвичайні події тощо), за заявою сторони суд, який розглядав справу як суд першої інстанції, може відстрочити або розстрочити виконання рішення. 
Оскільки дійсно існують обставини, внаслідок яких Відповідач (боржник) не може в даний час виконати рішення і його виконання потрібно відстрочити на один рік  - до 01 серпня  2019 р. 
Це такі обставини: 
1.Відповідач на даний час ніде не працює та не має ніяких інших  стабільних доходів, якими  можна було б погасити борг у розмірі 168256,00 (Сто шістдесят вісім тисяч двісті пятдесят шість тисяч) грн.  Доказами цієї обставини є копія трудової книжки Відповідача та довідка з Херсонського обласного центру зайнятості. 
2.На утриманні Відповідача перебувають люди похилого віку – його батьки, за якими  він доглядає та внаслідок цього витрачає певні кошти на їх лікування та інші потреби. Доказами цього є копії паспортів вказаних осіб, копія свідоцтва про народження Відповідача та копії фіскальних чеків на  купівлю ліків. 
3.Звернення стягнення на нерухомість, яка є у Відповідача – квартиру за адресою: м. Херсон, вул. 49 Гвардійської дивізії, буд. 7/101  не може мати місце, так як це є його єдине місце проживання.
У випадку відстрочення виконання рішення Відповідач за цей час зможе знайти роботу та з коштів заробітної плати зможе погасити борг за кредитним зобов’язанням.
Також вказую, що вини Боржника у створенні таких обставин немає та застосування відстрочки виконання рішення у такому випадку не завдасть шкоди стягувачу.
На підставі вищезазначеного та керуючись ст. 435 ЦПКУ, ст. 12, 19 ЗУ «Про виконавче провадження»,

ПРОШУ:

1.Відстрочити виконання рішення Херсонського міського суду Херсонської області від 01.08.2018  року по справі за позовом ПАТ «Укрсоцбанк» до Петрова П.П.  про стягнення заборгованості за кредитним договором № Ф060001П на один рік до 01 серпня  2019 р. 
 
Додатки:

1.Копія рішення суду;
2. Копія трудової книжки Петрова П.П.
3. Оригінал довідки з Херсонського обласного центру зайнятості щодо Петрова П.П.
4. Копії паспортів Петрова О.П. та Петрової Г.А.
5. Копія свідоцтва про народження Петрова П.П.
6. копії фіскальних чеків на  купівлю ліків (на 6 арк.)

   «__»_______20__ р.                                          _______________ підпис


## Заява у справах окремого провадження (проживання без шлюбу)

До Шевченківського районного суду міста Києва
вул. Дегтярівська, 31-А, м. Київ, 03057

Заявник: Іванова Катерина Василівна
адреса (вулиця, будинок, населений пункт, область, індекс)
дата народження (дата)
Паспорт (серія, номер, дата видачі та ким видано)
РНОКПП (ІНН)
номер телефону (за наявності)
електронна пошта (за наявності)
Представник заявника: Мус Віктор Петрович
вул. 21 Січня, 40, м. Херсон, 73003
Тел. моб.: (099) 472-14-41

ЗАЯВА
про встановлення факту проживання однією сім’єю без реєстрації шлюбу

01.02.2015 помер мій чоловік Іванов Іван Іванович (копія свідоцтва про смерть додається). Після його смерті відкрилась спадщина на все належне йому рухоме та нерухоме майно.
З покійним ми прожили в зареєстрованому шлюбі з 23.07.2013 (копія свідоцтва про шлюб додається), однак ще до реєстрації шлюбу проживали спільно однією сім’єю.
Так з 2005 року ми разом проживали та вели спільне господарство за адресою: вул. 49 Гвардійської Дивізії, 7/1-101, м. Херсон.
У 2006 році мій чоловік отримав квартиру за адресою: вул. Покришева, бyд. 22, кв. 12, м. Херсон. Ми спільно облаштовували щойно отриману квартиру, за спільні кошти придбавали необхідні будівельні матеріали, меблі та предмети домашнього вжитку. Спільним коштом та зусиллями проводили ремонт перед заселенням та поточні ремонти.
Остаточно в дану квартиру ми з чоловіком заселилися у 2010 році. Наведені факти можуть підтвердити свідки:
Годун Юрій Миколайович, який проживає за адресою: вул. 49 Гвардійської Дивізії, 7/1-102, 73039.
Склярський Олександр Миколайович, який проживає за адресою: вул. 49 Гвардійської Дивізії, 7/1-103, 73039.
Встановлення факту проживання однією сім’єю необхідно для визнання права спільної сумісної власності (в порядку ст. 74 Сімейного кодексу України) на майно, набуте за час спільного проживання з Івановим Іваном Івановичем до реєстрації шлюбу.
Оскільки шлюб до 2013 року не був зареєстрований, отримати або відновити документи, що підтверджують зазначені факти не можливо по причині їх відсутності.
Відповідно до ст. 316 Цивільного процесуального кодексу України, заяви фізичної особи про встановлення факту, що має юридичне, значення подаються до суду за місцем її проживання.
З урахуванням викладеного та на підставі ст. 293, 315, 316 Цивільного процесуального кодексу України,

ПРОШУ СУД:

1. Встановити факт проживання однією сім’єю без реєстрації шлюбу Іванової Катерини Василівни (паспорт серія МО № 918121, виданого Бериславським РВ МВС України в Херсонській області 12.03.1975) з Івановим Іваном Івановичем з 2006 року.

Додатки:
1. Копія свідоцтва про шлюб – на 1 арк.
2. Копія свідоцтва про смерть – на 1 арк.
3. Копія паспорту Іванової К.В. – на 1 арк.
4. Копія паспорту Іванова І.І. – на 1 арк.
4. Квитанція про сплату судового збору – на 1 арк.


“__” ______ 2017 року

## Заява про перегляд за нововиявленими (ЦПК)

До Каховського міськрайонного суду Херсонської області
вулиця Мелітопольська, 172, Каховка, Херсонська область, 74800

Позивач:      Іванова Катерина Олександрівна
адреса (вулиця, будинок, населений пункт, область, індекс)
дата народження (дата)
Паспорт (серія, номер, дата видачі та ким видано)
РНОКПП (ІНН)
номер телефону (за наявності)
електронна пошта (за наявності)

Відповідач (заявник):     Петров Петро Петрович
адреса (вулиця, будинок, населений пункт, область, індекс)
дата народження (дата)
Паспорт (серія, номер, дата видачі та ким видано)
РНОКПП (ІНН)
номер телефону (за наявності)
електронна пошта (за наявності)


Третя особа: 
Відділ реєстрації актів цивільного стану по місту Каховка
Каховського міськрайонного управління юстиції.
74800, Каховка, вул. К. Лібкнехта, 3
Телефон: (055) 362-02-94
електронна пошта невідома 

Третя особа:     І
адреса (вулиця, будинок, населений пункт, область, індекс)
дата народження (дата)
Паспорт (серія, номер, дата видачі та ким видано)
РНОКПП (ІНН)
номер телефону (за наявності)
електронна пошта (за наявності)


Заява про перегляд судового рішення за нововиявленими обставинами

11 липня 2007 року рішенням Каховського міськрайонного суду Херсонської області вимоги Іванової К.О. задоволено. Виключено з свідоцтва про народження Іванова О.В., 2006 року народження, відомості про батька Іванова В.П. Зобовязано орган РАЦС внести відповідні зміни в актовий запис, виключивши Іванова В.П. як батька, зареєструвавши батьком дитини Петрова П.П., 15.12.1963 року народження, уродженця смт. Горлівка Донецької області, присвоївши прізвище дитині «Петров», по-батькові «Петрович».
При постановлені рішення Іванова К.О. запевнила мене, що я є батьком дитини. Але згодом я запідозрив, що я не являюсь біологічним батьком дитини та звернувся до експертної установи для визначення біологічного батьківства. Відповідно до отриманого висновку про біологічне батьківство від 14.05.2018 року батьківство Петрова П.П. по відношенню до Іванова О.В. складає 0 відсотків.
При винесенні рішення, що переглядається, суд виходив із того, що Іванова К.О. та Іванов В.П. знаходилися в шлюбних відносинах з 1996 року, що підтверджувалося свідоц-твом про шлюб серія І-КГ № 007179. Однак з 2000 року проживали окремо і шлюб не розірвано. В період спільного проживання позивачки зі мною, Петровим П.П. в нас  народився син Іванов О.В., 2006 року народження, однак в свідоцтві про народження дитини батьком вказаний Іванов В.П.
Суд також врахував надану мною заяву, якою я визнавав Іванова О.В., 2006 року народження своїм сином і ніяких заперечень з цього приводу не надавав (а.с. 7 мат. справи).
Згідно зстаттею 423 ЦПК України рішення суду, яким закінчено розгляд справи, що набрало законної сили, може бути переглянуто за нововиявленими обставинами.
Підставами для перегляду судового рішення за нововиявленими обставинами, зокрема, є істотні для справи обставини, що не були встановлені судом та не були і не могли бути ві-домі особі, яка звертається із заявою, на час розгляду справи;
Відповідно дост. 424 ЦПК Українизаяву про перегляд судового рішення за нововиявленими обставинами може бути подано з підстави, визначеної пунктом 1 частини дру-гоїстатті 423 цього Кодексу, - учасниками справи протягом тридцяти днів з дня, коли особа дізналася або могла дізнатися про існування обставин, що стали підставою для перегляду судового рішення.
Із заявою про перегляд рішення суду за нововиявленими обставинами я звернувся до суду 31 вересня 2018 року, тобто в межах тридцяти днів з дня, коли дізнався  про існування обставин, що стали підставою для перегляду судового рішення, а саме отримання експертного висновку про біологічне батьківство від 14.09.2018 року.
Згідно з пунктом 3 Постанови Пленуму Вищого спеціалізованого суду України з роз-гляду цивільних і кримінальних справ від 30.03.2012 року № 4 «Про застосування цивільного процесуального законодавства при перегляді судових рішень у зв'язку з нововиявленими обставинами» необхідними умовами нововиявлених обставин, визначених пунктами 1, 2 части-ни другоїстатті 361 ЦПК, є те, що вони існували на час розгляду справи; ці обставини не могли бути відомі заявникові на час розгляду справи; вони входять до предмета доказування у справі та можуть вплинути на висновки суду про права та обов'язки осіб, які беруть участь у справі.
Нововиявлені обставини мають підтверджуватися фактичними даними (доказами), що в установленому порядку спростовують факти, покладені в основу судового рішення. Суд має право скасувати судове рішення у зв'язку з нововиявленими обставинами лише за умови, що ці обставини можуть вплинути на юридичну оцінку обставин, здійснену судом у судовому рішенні, що переглядається.
Відповідно дост. 429 ЦПК Україниза результатами перегляду судового рішення за нововиявленими обставинами суд може в тому числі задовольнити заяву про перегляд судового рішення за нововиявленими обставинами, скасувати відповідне судове рішення та ухвалити нове рішення чи змінити рішення.
Відповідно до ст. 136 СК оспорювання батьківства можливе тільки після реєстрації народження дитини і до досягнення нею повноліття, а в разі її смерті не допускається.
Оспорити батьківство мають право особа, яка записана батьком дитини в Книзі реєс-трації народжень (ст. 136 СК), - шляхом пред'явлення позову про виключення відомостей про неї як батька з актового запису про народження дитини, а також жінка, котра наро-дила дитину в шлюбі (ст. 138 СК), - звернувшись із позовом про виключення із цього за-пису відомостей про її чоловіка як батька дитини.
Предметом доказування в таких справах є відсутність кровного споріднення між осо-бою, записаною батьком, і дитиною. У разі доведеності цієї обставини суд постановляє рі-шення про виключення оспорених відомостей з актового запису про народження дитини.
При цьому відповідні вимоги жінки суд може задовольнити лише за умови подання ін-шою особою заяви про своє батьківство. Особа, яка в момент реєстрації її батьком дитини знала, що не є таким, а також особа, котра дала згоду на штучне запліднення своєї дружини, не мають права оспорювати батьківство.
Для вимог чоловіка про виключення відомостей про нього як батька з актового за-пису про народження дитини позовної давності не встановлено, а для вимог жінки про ви-ключення з цього запису відомостей про її чоловіка як батька позовна давність становить один рік і її перебіг починається з дня реєстрації дитини.
Відсутність кровного споріднення батька є істотною обставиною для справи, яка існувала під час розгляду справи, але не були встановлені судом та не були і не могли бути мені на час розгляду справи, прошу скасувати рішення Каховського міьськрайонного суду від 11 липня 2007 року та ухвалити нове рішення, яким відмовити у задоволені вимог Іванової К.О. до Петрова П.П., третя особа районний відділ РАЦС, Іванов В.П. про оспорювання батьківства .
На підставі зазначеного, посилаючись на положеннястатей 2,10, 423,424 ЦПК України, ст. 136 СК України

прошу:

1. Задовольнити заяву про перегляд рішення суду за нововиявленими обставинами у справі  №2-1413/07 за позовом Іванової К.О. до Петрова П.П., третя особа районний відділ РАЦС, Іванов В.П.  про оспорювання батьківства.
2. Скасувати рішення Каховського міськрайонного суду Херсонської області від 11 липня 2007 року у справі № 2-1413/07 за позовом Іванової К.О. до Петрова П.П., третя особа районний відділ РАЦС, Іванов В.П.  про оспорювання батьківства  та ухвалите нове, яким в задоволенні вимог Іванової К.О. відмовити.

Додаток:

1. Докази сплати судового збору за подання заяви.
2. оригінал експертного висновку про біологічне батьківство від 14.05.2018 року
3. копія паспорту та ІПН заявника
4. копія судового рішення у справі №2-1413/07 від 11 липня 2007 року

## Позов про захист трудових прав
## Апеляційна скарга на рішення (ЦПК)






Позивач:






Відповідач:






Представник Відповідача (адвокат):
	До Апеляційного суду м. Києва
через 
Голосіївський районний суд м. Києва  
03127, м. Київ, вул. Полковника Потєхіна, 14-А 

Єршов Олександр Євгенович
65000, м. Одеса, вул.6 ст. Люстдорської дороги, 1 лінія, буд. 11,  
Ідентифікаційний код 2506511558, 
номер засобів зв’язку невідомий
Електронна пошта  невідома

Публічне акціонерне товариство «Укрсоцбанк» 
03150, м. Київ, вул. Ковпака, 29,   код ЄДРПОУ 00039019, номер засобів зв’язку 044-205-45-55 Електронна пошта   Olena.Vakulenko@ukrsotsbank.com
офіційна електронна адреса ПАТ «Укрсоцбанк» 
https://www.ukrsotsbank.com/

Вакуленко Олена Михайлівна
адреса для листування: 
03150, м.Київ, вул. Ковпака, 29
тел. 044-205-45-55
свідоцтво про право на заняття адвокатською діяльністю КС№ 6058/10 від 18.05.2017, видано на підставі рішення Ради адвокатів Київської області            № 50 від 18.05.2017 р.



Справа №752/209/17-ц

Апеляційна скарга 

Рішенням Голосіївського районного суду м. Києва від 05.12.2017 року по справі №752/209/17-ц задоволено позов Єршова Олександра Євгеновича (далі за текстом – «Позивач») до ПАТ «Укрсоцбанк» (далі – Відповідач) про стягнення грошових коштів.
Стягнуто з відповідача 195 022,49 грн. трьох відсотків річних за період з дати списання коштів по 17 липня 2013 року, 38 152,84 грн. трьох відсотків річних за період з 17 липня 2013 року по 12 серпня 2015 року та 453 782,24 грн. інфляційних втрат за період з 17 липня 2013 року по 12 серпня 2015 року, а також 10 304,36 грн. судового збору в дохід держави.
ПАТ «Укрсоцбанк» із данним рішенням не погоджується, вважає його постановленим із порушенням норм матеріального права та неповним з’ясуванням обставин справи, виходячи із наступного.
Відповідальність за порушення грошових зобов'язань регламентується главою 51 Цивільного кодексу України (далі - ЦК України), Законами України від 7 грудня 2000 р. №2121-ІІІ «Про банки і банківську діяльність», від 12 липня 2001 р. № 2664-ІП «Про фінансові послуги та державне регулювання ринків фінансових послуг», від 3 липня 1991 р. № 1282-ХІІ «Про індексацію грошових доходів населення» (далі - Закон № 1282-ХІІ), від 7 березня 1996 р. № 85/96-ВР «Про страхування», від 1 липня 2004 р. № 1961- IV «Про обов'язкове страхування цивільно-правової відповідальності власників наземних транспортних засобів», від 5 квітня 2001 р. № 2346-ПІ «Про платіжні системи та переказ коштів в Україні» (далі - Закон № 2346-ПІ), від 24 червня 2004 р. № 1875- IV «Про житлово-комунальні послуги» (далі — Закон №1875- IV ), Декретом Кабінету Міністрів України від 19 лютого 1993 р. №15-93 «Про систему валютного регулювання і валютного контролю» (далі - Декрет № 15-93), Постановою Кабінету Міністрів України від 17 липня 2003 р. № 1078 «Про затвердження Порядку проведення індексації грошових доходів населення», а також іншими нормативно-правовими актами, у тому числі виданими Національним банком України у межах повноважень, що визначені Законом України від 20 травня 1999 p . № 679- XIV «Про Національний банк України».
Відповідно до ч. 1 ст. 509 ЦК України зобов'язанням є правовідношення, в якому одна сторона (боржник) зобов'язана вчинити на користь другої сторони (кредитора) певну дію (передати майно, виконати роботу, надати послугу, сплати гроші тощо) або утриматися від певної дії, а кредитор має право вимагати від боржника виконання його обов'язку.
За змістом цієї норми правовідношення, в якому одна сторона зобов'язана сплатити на користь другої сторони гроші, є грошовим зобов'язанням.
Згідно із ч. 2 ст. 509 ЦК України зобов'язання виникають з підстав, установлених статтею 11 цього Кодексу, відповідно до частини п'ятої якої у випадках, встановлених актами цивільного законодавства, цивільні права та обов'язки можуть виникати з рішення суду.
Разом із тим, відповідно до положень ст. 11 ЦК рішення суду може бути підставою виникнення цивільних прав та обов’язків у випадках, установлених актами цивільного законодавства, тобто за наявності прямої вказівки про це в законі, як  установлено, наприклад, ч. 4 ст. 36, ст.ст. 43, 46, ч. 3 ст. 334, ч. 3 ст. 653 ЦК.
Згідно із ч. 2 ст. 625 ЦК України в разі порушення грошового зобов'язання боржник, який прострочив його виконання, на вимогу кредитора зобов'язаний сплатити суму боргу з урахуванням встановленого індексу інфляції за весь час прострочення, а також три проценти річних від простроченої суми, якщо інший розмір процентів не встановлений договором або законом. 
(Однак, договором банківського рахунка №660/Ф01.1-10 від 29 грудня 2008 року, укладеним між Позивачем та Відповідачем, встановлено інше, про що буде вказано далі по тексту апеляційної скарги).
Водночас, статтею 625 ЦК України визначено загальні правила відповідальності за порушення грошового зобов'язання, її дія поширюється на всі види грошових зобов'язань, якщо інше не передбачено спеціальними нормами, що регулюють суспільні відносини з приводу виникнення, зміни чи припинення окремих видів зобов'язань. 
Дія статті поширюється на порушення грошового зобов'язання, яке існувало між сторонами до ухвалення рішення суду. 
Правовий аналіз положень ст.ст. 526, 599, 611, 625 ЦК дає підстави для висновку, що наявність судового рішення про стягнення суми боргу за Договором, яке боржник не виконав, не припиняє правовідносин сторін цього Договору, не звільняє боржника від відповідальності за невиконання грошового зобов’язання, проте приписи ст. 625 ЦК про розмір процентів, що підлягають стягненню за порушення грошового зобов’язання, є диспозитивними та застосовуються, якщо інший розмір процентів не встановлений договором або законом. 
При цьому ч. 5 ст. 11 зазначеного Кодексу, в якій ідеться про те, що у випадках, встановлених актами цивільного законодавства, цивільні права та обов'язки можуть виникати з рішення суду, не дає підстав для застосування положень ст. 625 ЦК України у разі наявності між сторонами деліктних, а не зобов'язальних правовідносин. 
З рішення суду зобов'язальні правовідносини не виникають, оскільки вони виникають з актів цивільного законодавства, про що й зазначено в ст. 11 ЦК України, адже рішення суду лише підтверджує наявність чи відсутність правовідносин і вносить у них ясність та визначеність.
Як вбачається із матеріалів справи, правовідносини, що склались між сторонами, виникли із деліктних, а не зобов'язальних правовідносин, та є такими, що врегульовані Законом України «Про виконавче провадження», а відтак до них не можуть застосовуватися норми, що передбачають цивiльну-правову відповідальність за невиконання грошового зобов’язання.
Відповідно застосування ст. 625 ЦК України у правовідносинах, що склались між сторонами виключається у зв’язку з деліктним характером їх виникнення та врегулювання іншими нормами цивільного законодавства. 
Саме це мав на увазі Верховний Суд України у висловлених ним правових позиціях у постанові від 20 січня 2016 року по справі № 6-2759цс15 та постанові від 2 березня 2016 року у справі N 6-2491цс15, якими було роз’яснено, що при розгляді справ про передбачену статтею 625ЦК України відповідальність за порушення грошового зобов’язання слід з’ясувати: чи існує зобов’язання між сторонами, чи це зобов’язання є грошовим, чи доведено наявнiсть прострочення у виконанні зобов’язання, чи існують спеціальні норми, що регулюють цi правовідносини та виключають застосування цiєї статтi. 
Також, Верховним судом України при розгляді іншої справи N 6-2491цс15 зазначено, що якщо без достатньої правової підстави набуваються або зберігаються гроші (як готівкові, так і безготівкові), на них нараховуються відсотки згідно зі статтею 536 ЦК України з того часу, коли набувач дізнався або повинен був дізнатися про безпідставність набуття або збереження грошових коштів.
У разі стягнення безпідставно набутих чи одержаних грошей нараховуються відсотки відповідно до статті 536 ЦК України і унеможливлюється стягнення 3 % річних від простроченої суми відповідно до частини другої статті 625 цього Кодексу.
Таким чином, суд першої інстанції помилково застосував ст. 625 ЦК України як загальну норму.
Стаття 625 ЦК в частині, що передбачає сплату процентів, є спеціальною стосовно ст.536 ЦК, яка встановлює проценти за користування чужими коштами. Цей висновок можна зробити на підставі того, що ст.536 ЦК стосується всіх випадків користування чужими грошима, а ст.625 ЦК встановлює розмір процентів тільки на випадок прострочення виконання зобов'язання. Крім того, ст.536 ЦК відсилає до договору, закону, іншого акта цивільного законодавства, якими встановлюється розмір процентів, а ст.625 ЦК прямо встановлює цей розмір. Разом з тим ст.625 ЦК є загальною стосовно спеціальних правил, що встановлюють розміри процентів.
Проте хоча стаття 625 ЦК і встановлює проценти, які є заходом відповідальності, що передбачає особливі підстави виникнення права на їх стягнення, все ж вони підлягають сплаті лише тоді, коли інший розмір процентів не встановлений законом або договором. Отже, застосування процентів відповідно до ст.536 ЦК виключає застосування процентів, передбачених ст.625 цього кодексу.
Виходячи з викладеного, можемо дійти висновку, що при несвоєчасному поверненні набутих або збережених грошей (як готівкових, так і безготівкових), на них на підставі ст.536 ЦК нараховуються відсотки за користування чужими коштами. Якщо договором банківського рахунка, законом або іншим актом цивільного законодавства розмір процентів за користування чужими грошима не встановлено, застосування приписів ст.625 є неправомірним.
	Водночас, правовідносини між Позивачем та Відповідачем, врегульовані спеціальними нормами законодавства, що встановлює обсяг та характер відповідальності за порушення грошового зобов’язання. 
	Так, Закон України «Про платіжні системи та переказ коштів в Україні»  визначає загальні засади функціонування платіжних систем  і  систем розрахунків (далі - платіжні системи) в Україні, поняття  та  загальний  порядок проведення переказу коштів у межах України,  встановлює  відповідальність суб'єктів переказу, а також визначає  загальний  порядок  здійснення  нагляду  (оверсайта)  за платіжними системами.
	Цим законом встановлено також відповідальність банку за порушення своїх зобов’язань, яка застосовується у випадку неврегульованості цього питання договором. 
	Водночас Прикінцевими положеннями Розділу Х вказаного закону встановлено, що до приведення у відповідність із  цим  Законом  закони  та інші  нормативно-правові  акти  застосовуються  в  частині,  що не суперечить йому. 
	Тобто Закон України «Про платіжні системи та переказ коштів в Україні»  є спеціальним до правовідносин, що склались між сторонами.
Згідно підпункту 32.3.2 статті 32 Закону України «Про платіжні системи та переказ коштів в Україні», у разі помилкового переказу з рахунка неналежного платника, що стався з вини банку, цей банк зобов'язаний переказати відповідну за рахунок власних коштів суму переказу на рахунок неналежного платника, а також сплатити неналежному платнику пеню у розмірі процентної ставки, що встановлена цим банком по короткострокових кредитах, за кожний день починаючи від дня помилкового переказу до дня повернення суми переказу на рахунок неналежного платника, якщо інша відповідальність не передбачена договором. 
У разі переказу з рахунка платника без законних підстав, за ініціативою неналежного стягувача, з порушенням умов доручення платника на здійснення договірного списання або внаслідок інших помилок банку повернення платнику цієї суми здійснюється у встановленому законом судовому порядку. При цьому банк, що списав кошти з рахунка платника без законних підстав, має сплатити платнику пеню у розмірі процентної ставки, що встановлена цим банком по короткострокових кредитах, за кожний день починаючи від дня переказу до дня повернення суми переказу на рахунок платника, якщо інша відповідальність не передбачена договором.
Статтею 1 договору банківського рахунка №660/Ф01.1-10 від 29 грудня 2008 року визначено, що Банк зобов'язався відкрити Позивачу поточний рахунок №2620/1020273782/0 в гривні та №2620/1020273782/1 в доларах США і надавати послуги з розрахунково-касового обслуговування, відповідно до умов цього Договору, Правил обслуговування банківських поточних рахунків фізичних осіб, відкритих в Акціонерно-комерційному банку соціального розвитку «Укрсоцбанк», затверджених Рішенням Правління АКБ «Укрсоцбанк» (Протокол №23  від 24.07.2007 року) та опублікованими в газеті «Укрядовий кур’єр» №134 від 28.07.2007 року, (стор. 11, 12) а також розміщених на сайті www.usb.com.ua (надалі також «Правила») та вимог чинного законодавства.
Сторони договору банківського рахунка №660/Ф01.1-10 від 29 грудня 2008 року встановили інший розмір і характер відповідальності, ніж той, що встановлений ст. 536 та ст. 625 Цивільного кодексу України.
Пунктом 4.1 Статті 4 договору банківського рахунка №660/Ф01.1-10 від 29 грудня 2008 року встановлено, що Сторони домовилися, що всі інші умови цього Договору, зокрема права та обов’язки сторін, порядок нарахування процентів, розмір процентної ставки за користування коштами на рахунку, перелік та вартість послуг, відповідальність сторін, строки проведення переказів коштів з рахунку, порядок розірвання договору тощо, визначаються Правилами, Тарифами, а також нормами чинного законодавства України. 
Суд вказані Правила не дослідив, характер та обсяг відповідальності сторін за договором не встановив, що призвело до ухвалення незаконного рішення.
Розділом 8 Правил визначено, що за невиконання або неналежне виконання умов Договору та цих Правил Сторони несуть відповідальність, передбачену Договором та положеннями чинного законодавства України.
За несвоєчасне (пiзнiше наступного робочого дня пiсля отримання вiдповiдного документа) чи помилкове з вини Банку здійснення переказу коштів з Рахунку Клiєнта, а також за несвоєчасне зарахування на Рахунок суми, яка належить власнику Рахунку, Банк сплачує Клiєнту пеню у розмiрi 0,01 (нуль цілих одна сота) відсотка від суми несвоєчасно або помилково переказаної за кожний день прострочки, але не більше 10 (десяти) відсотків суми переказу.
Отже, враховуючи, що характер правовідносин між сторонами є деліктним, а не зобов’язальним за своєю суттю; відповідальність фінансової установи (банку) обмежена спеціальним законодавством у сфері переказу грошових коштів;  застосування загальних норм законодавства можливе лише у частині, що не суперечить Закону України «Про платіжні системи та переказ коштів в Україні»; спірні правовідносини виникли у зв’язку з виконанням судового рішення — оскаржуване рішення суду першої інстанції є в цілому невірним, оскільки базується на застосуванні норм законодавства, які не регулюють правовідносини між сторонами, водночас норми, які підлягали застосуванню, цим судом застосовані не були. 
Керуючись ст. 11, 509, 625, 536 Цивільного кодексу України, ст. 351-382 Цивільного процесуального кодексу України, Законом України «Про платіжні системи та переказ коштів в Україні», 
прошу:
1.	Скасувати рішення Голосіївського районного суду м. Києва від 05.12.2017 року по справі №752/209/17-ц та ухвалити нове рішення, яким у задоволенні позову відмовити.

Додаток:

1.	Докази сплати судового збору (оригінал платіжного доручення)
2.	Копія рішення Голосіївського районного суду м. Києва від 05.12.2017 року по справі №752/209/17-ц;
3.	Копія договору банківського рахунка №660/Ф01.1-10 від 29 грудня 2008 року
4.	Текст Правил обслуговування банківських поточних рахунків фізичних осіб, відкритих в Акціонерно-комерційному банку соціального розвитку «Укрсоцбанк», затверджених Рішенням Правління АКБ «Укрсоцбанк» (Протокол №23  від 24.07.2007 року) та опублікованими в газеті «Укрядовий кур’єр» №134 від 28.07.2007 року;
5.	Копія довіреності представника ПАТ «Укрсоцбанк» на 1 арк.
6.	Копія свідоцтва про право на зайняття адвокатською діяльністю представника ПАТ «Укрсоцбанк» на 1 арк.
7.	Копія апеляційної скарги та доданих до неї документів для Позивача


29.12.2017


Представник ПАТ «Укрсоцбанк» 		_________________ Вакуленко О.М.


## Касаційна скарга на рішення (ЦПК)
	Верховний суд
Касаційний цивільний суд
01043, вул. П. Орлика, 4-а, м. Київ 

Позивач: 









Представник Позивача
 (адвокат):
	Публічне акціонерне товариство «Укрсоцбанк» 
Місцезнаходження: 
03150, м. Київ, вул. Ковпака, 29,   
Ідентифікаційний код ЄДРПОУ 00039019, 
номер засобів зв’язку 048-738-61-87
Електронна пошта  Viktor.Mus@ukrsotsbank.com
офіційна електронна адреса ПАТ «Укрсоцбанк» 
https://www.ukrsotsbank.com/

Вакуленко Олена Михайлівна
адреса для листування: 
03150, м.Київ, вул. Ковпака, 29
тел. 044-205-45-55
свідоцтво про право на заняття адвокатською діяльністю КС№ 6058/10 від 18.05.2017, видано на підставі рішення Ради адвокатів Київської області  № 50 від 18.05.2017 р.


Відповідач:



	Приходкін Василь Дмитрович
м. Одеса, вул. Висоцького, буд.13, кв.111
РНОКПП  1395808770
Засоби зв’язку невідомі, 
електронна пошта невідома

Треті особи: 	Товариство з обмеженою відповідальністю «Альянс-Висотбуд»
Поштова адреса: 
65114, м. Одеса, вул. Люстдорфська Дорога, буд. 140-А
Місцезнаходження: 
65089, місто Одеса, Вулиця Академіка Вільямса, будинок 84Б 
Ідентифікаційний код ЄДРПОУ  32623653
Засоби зв’язку  (048)716-95-62 , 
електронна пошта невідома

Управління капітального будівництва Одеської міської ради
65091, місто Одеса, Вулиця Комітетська, будинок 10-а
Ідентифікаційний код ЄДРПОУ  04056902
Засоби зв’язку  (048) 711-14-01, 
електронна пошта ukb@omr.odessa.ua

Приватний нотаріус Київського міського нотаріального округу 
Кравченко Інеса Володимирівна
01021, м. Київ, вул. Грушевського, 34/1
реєстраційне посвідчення №206 від 30.06.1998
РНОКПП невідомий    
Засоби зв’язку 044-254-52-66, 503-86-76, 
електронна пошта невідома,
офіційна електронна адреса  невідома

	Справа №523/13449/15-ц
Касаційна скарга

Рішення (ухвала), що оскаржується:
1.	Рішенням Суворовського районного суду м. Одеси від 31.08.2016 року позовні вимоги публічного акціонерного товариства «Укрсоцбанк» до Приходкіна Василя Дмитровича, третя особа товариство з обмеженою відповідальністю «Альянс-Висотбуд» про звернення стягнення на предмет іпотеки - залишено без задоволення у повному обсязі. Зустрічний позов Приходкіна Василя Дмитровича  задоволено повністю.
2.	Визнано недійсними пункти 1.1 Іпотечних договорів: № 51-07/204 від 01 липня 2008 року, № 02-10/2628 від 02 липня 2008 року, № 02-10/2999 від 16 липня 2008 року, № 02-10/3420 від 12 серпня 2008 року, у частині передачі в іпотеку майнових прав на квартири.
3.	Публічне акціонерне товариство «Укрсоцбанк» подало до суду апеляційну скаргу, в якій посилаючись на порушення судом норм матеріального та процесуального права, просило рішення Суворовського районного суду м. Одеси від 31 серпня 2016 року скасувати та ухвалити нове, яким позовну заяву ПАТ «Укрсоцбанк» задовольнити в повному обсязі, у задоволенні зустрічної позовної заяви – відмовити. 
4.	Рішенням Апеляційного суду Одеської області від 26.03.2017 року у задоволенні апеляційної скарги банку відмовлено. 
5.	Не погоджуючись із рішеннями першої та апеляційної інстанцій ПАТ «Укрсоцбанк» цією скаргою просить переглянути їх в касаційному порядку. 

Дата отримання копії судового рішення суду апеляційної інстанції, що оскаржується
1.	Оскаржуване судове рішення апеляційної інстанції отримано ПАТ «Укрсоцбанк» 05 квітня 2018 року, що підтверджується штампом реєстрації вхідної кореспонденції ПАТ «Укрсоцбанк».

В чому полягає неправильне застосування судом норм матеріального права чи порушення норм процесуального права:
2.	Дійсно, 17.03.2005 року між ТОВ «Альянс-Висотбуд» та Управлінням капітального будівництва Одеської міської Ради було укладено контракт № 24-05 на будівництво секційних 16-ти поверхового житлового будинку № 28 з інженерними мережами в мкр. ІІІ-4-2 ж/м Котовського в м.Одеса, за умовами якого ТОВ «Альянс-Висотбуд» зобов'язується своїми та залученими силами і коштами виконати будівництво вказаного житлового будинку, здати у встановлені цим контрактом строки об'єкт в експлуатацію відповідно до проектно-кошторисної документації, а Управління капітального будівництва Одеської міської Ради (замовник) зобов'язалося надати підряднику будівельний майданчик, затверджену проектно-кошторисну документацію та сумісно з підрядником передати об'єкт на баланс експлуатуючої організації;
3.	02.07.2008 р.  між ТОВ «Альянс-Висотбуд», та АКБ СР «Укрсоцбанк» було укладено кредитний договір №24-12/135 за умовами якого Банк надав у кредит 1 009 323 дол. США, зі сплатою 12% річних та комісії, з кінцевим терміном повернення грошових коштів до 18.02.2009 року. 
4.	В забезпечення було передано майнові права на незакінчене будівництвом нерухоме майно, в тому числі на квартиру №111 на 16-му поверсі, загальною площею 38,57 кв.м., розташованої у 16-поверховому 1-но секційному житловому будинку, будівельний номер 28 по вул. Висоцького у мікрорайоні Ш-4-2 житлового масиву ім. Котовського м. Одеси, до Державного реєстру іпотек та Єдиного реєстру заборон відчуження нерухомого майна були внесені відповідні відомості.
5.	У свою чергу, ТОВ «Альянс-Висотбуд», в порушення умов укладених з банком іпотечних договорів, (якими передбачено, що іпотекодавець до моменту повного виконання основного зобов’язання за відсутності письмової згоди іпотекодержателя не має права здійснювати відступлення Предмета іпотеки третім особам, а також відчужувати Предмет іпотеки, передавати його в спільну діяльність, лізинг, оренду, користування тощо) прийняло рішення про укладення відповідних договорів майнових прав з фізичними особами-інвесторами і зокрема  13.04.2009 року уклало договір інвестування будівництва шляхом купівлі-продажу майнових прав на квартиру №111 на 16-му поверсі, загальною площею 38,57 кв.м., розташованої у 16-поверховому 1-но секційному житловому будинку, будівельний номер 28 по вул. Висоцького у мікрорайоні Ш-4-2 житлового масиву ім. Котовського м. Одеси з Голобородьком Е.М. який сплатив 219849 грн. (т. 1 а. с.168-172); 
6.	У наступному, були укладені угоди про відступлення прав (№ 1 від 11.10.2010 року про відступлення за договором № 29/28 від 13.04.2009 року, № 1 від 20.06.2011 року про відступлення за договором № 29/28 від 13.04.2009 року), укладено новий договір інвестування будівництва шляхом продажу майнових прав від 20.11.2011 року, внаслідок чого права на спірну квартиру №111 були передані Приходкіну В.Д., який на підставі отриманих у ТОВ «Альянс-Висотбуд» оформив право власності на новозбудовану спірну квартиру №111, вартість якої згідно звіту про незалежну оцінку, який міститься в матеріалах справи складає 607 000,00 грн.
7.	Встановивши вказані обставини справи, суди першої та апеляційної інстанцій неправильно застосували норми матеріального права, виходячи з наступного.
8.	У відповідності до ст. 575 ЦК України іпотекою є застава нерухомого майна, що залишається у володінні заставодавця або третьої особи.
9.	Згідно з ст. 1 Закону України «Про іпотеку» іпотека - вид забезпечення виконання зобов'язання нерухомим майном, що залишається у володінні і користуванні іпотекодавця, згідно з яким іпотекодержатель має право в разі невиконання боржником забезпеченого іпотекою зобов'язання одержати задоволення своїх вимог за рахунок предмета іпотеки переважно перед іншими кредиторами цього боржника у порядку, встановленому цим Законом.
10.	Застава майнових прав на нерухомість, будівництво якої не завершено, регулюється правилами, визначеними цим Законом. 
11.	В розумінні п. 1 ст. 576 ЦК України предметом застави може бути будь-яке майно (зокрема річ, цінні папери, майнові права), що може бути відчужене заставодавцем і на яке може бути звернене стягнення.
12.	Відповідно до ст. 5 Закону України «Про іпотеку» (у редакції, яка діяла на час укладення іпотечних договорів) предметом іпотеки можуть бути один або декілька об'єктів нерухомого майна за таких умов: нерухоме майно належить іпотекодавцю на праві власності або на праві господарського відання, якщо іпотекодавцем є державне або комунальне підприємство, установа чи організація; нерухоме майно може бути відчужене іпотекодавцем і на нього відповідно до законодавства може бути звернене стягнення; нерухоме майно зареєстроване у встановленому законом порядку як окремий виділений у натурі об'єкт права власності, якщо інше не встановлено цим Законом. 
13.	Предметом іпотеки також може бути об'єкт незавершеного будівництва або інше нерухоме майно, яке стане власністю іпотекодавця після укладення іпотечного договору, за умови, що іпотекодавець може документально підтвердити право на набуття ним у власність відповідного нерухомого майна у майбутньому. 
14.	Частина об'єкта нерухомого майна може бути предметом іпотеки лише після її виділення в натурі і реєстрації права власності на неї як на окремий об'єкт нерухомості, якщо інше не встановлено цим Законом. Іпотека поширюється на частину об'єкта нерухомого майна, яка не може бути виділеною в натурі і була приєднана до предмета іпотеки після укладення іпотечного договору без реєстрації права власності на неї як на окремий об'єкт нерухомості.
15.	Отже, нерухоме майно, яке стане власністю іпотекодавця після укладення іпотечного договору може бути предметом іпотеки, за умови, що іпотекодавець може документально підтвердити право на набуття ним у власність відповідного нерухомого майна у майбутньому.
16.	Проте, суди обох інстанції неправильно застосували статтю 5 Закону України «Про іпотеку», дійшовши висновку, що вказана норма не визначала майнові права як предмет іпотеки. Натомість, майнові права на об'єкт незавершеного будівництва були включені до предмета іпотеки згідно із Законом України від 25 грудня 2008 року № 800-VI «Про запобігання впливу світової фінансової кризи на розвиток будівельної галузі та житлового будівництва», яким були внесені зміни до деяких законодавчих актів України, включаючи й Закон України «Про іпотеку». 
17.	Колегія суддів, вважаючи, що позивач за зустрічним позовом виконав свої зобов'язання за договором інвестування будівництва шляхом купівлі-продажу майнових прав за договором № 29/28 від 20.06.2011 року, дійшла хибного висновку, що Приходкін В.Д. набув, у встановленому законом порядку, право власності на спірну квартиру.
18.	Обставина того, що ТОВ «Альянс-Висотбуд», без згоди іпотекодержателя, всупереч укладеним іпотечним договорам неправомірно передав майнові права фізичній особі-інвестору, залишилась поза увагою суду.
19.	Достеменно встановивши цей факт, суди не застосували положення ч. 3 ст. 16 Цивільного кодексу України, згідно якої «Суд може відмовити у захисті цивільного права та інтересу особи в разі порушення нею положень частин другої - п'ятої статті 13 цього Кодексу (при здійсненні своїх прав особа зобов'язана утримуватися від дій, які могли б порушити права інших осіб, завдати шкоди довкіллю або культурній спадщині; не допускаються дії особи, що вчиняються з наміром завдати шкоди іншій особі, а також зловживання правом в інших формах; при здійсненні цивільних прав особа повинна додержуватися моральних засад суспільства; не допускаються використання цивільних прав з метою неправомірного обмеження конкуренції, зловживання монопольним становищем на ринку, а також недобросовісна конкуренція)»
20.	Також, судом першої та апеляційної інстанцій не взято до уваги, що до спірних правовідносин підлягають застосуванню положення  Закону України «Про іпотечне кредитування, операції з консолідованим іпотечним боргом та іпотечні сертифікати», який є спеціальним по відношенню до Закону України «Про іпотеку» і статтею 5 цього спеціального закону станом липень-серпень 2008 року, передбачалося укладення договору іпотеки, предметом якого можуть бути майнові права на нерухомість.



Клопотання особи, яка подає скаргу:
1.	Враховуючи вищевикладене, ПАТ «Укрсоцбанк» вважає, що суд першої інстанції та Апеляційний суд Одеської області припустились порушень матеріального права, які є підставою для скасування судового рішення, внаслідок чого касаційна скарга підлягає задоволенню.  
2.	На підставі викладеного і керуючись ст. ст. 400, 402, 409, 412, 416 ЦПК України, 
ПРОШУ:
1.	Касаційну скаргу Публічного акціонерного товариства «Укрсоцбанк» - задовольнити. 
2.	Рішення Суворовського районного суду м. Одеси від 31 серпня 2016 року та Постанову апеляційного суду Одеської області від 26.03.2018 року - скасувати. 
3.	Ухвалити нове рішення, яким задовольнити позов ПАТ «Укрсоцбанк» до Приходкіна В.Д., а у задоволенні зустрічного позову Приходкіна В.Д. до ПАТ «Укрсоцбанк» — відмовити. 
Перелік письмових матеріалів, що додаються до скарги:
1.	Свідоцтво адвоката та довіреність представника ПАТ «Укрсоцбанк»;
2.	копії скарги та доданих до неї матеріалів відповідно до кількості учасників справи
3.	докази, що підтверджують дату отримання копії оскаржуваного рішення суду апеляційної інстанції (супровідний лист зі штампом вхідної кореспонденції)



Представник  ПАТ «Укрсоцбанк»					Вакуленко О.М.


## Позов про стягнення аліментів
 До Ленінського районного суду м. Запоріжжя

Позивач Іванова Валентина Іваннівна
що проживає за адресою: 69000,
м. Запоріжжя, пр. Леніна, 211, к. 11                                    
Номер засобу зв'язку (099) 999-99-99

Відповідач Іванов Іван Валентинович
що проживає за адресою: 69000,
м. Запоріжжя, пр. Леніна, 212, к. 12
Номер засобу зв'язку (098) 988-88-88


ПОЗОВНА ЗАЯВА 

ПРО СТЯГНЕННЯ АЛІМЕНТІВ


"20" лютого 2009 року між мною, Івановою Валентиною Іванівною, 1970 року народження та Відповідачем Івановим Валентином Івановичем, 1969 року народження, було укладено шлюб, який був зареєстрований Ленінським відділом РАЦС реєстраційної служби Запорізького МУЮ, про що було видано свідоцтво №620.
Від цього шлюбу у нас є дитина Іванова Вікторія Іванівна, 01.02.2010 р.н., яка на даний момент проживає разом зі мною.

17.12.2014 року шлюб було розірвано. З цього часу Відповідач ухиляється від покладеного на нього у відповідності до ст. 180 Сімейного кодексу України обов'язку утримувати свою дитину. Конти на утримання своєї дитини Відповід відмовляється платити, на моє прохання повідомити своє місце роботи відповів відмовою. Несплату коштів на утримання дитини Відповід мотивує скрутним становищем та затримками у виплаті заробітної плати.
На даний час дитина знаходиться на моєму утриманні та на утриманні моїх батьків.
Як мені відомо, аліменти відповідач нікому не платить, стягнень по виконавчим документам з відповідача не проводиться, у шлюб після розлучення зі мною не вступав, інших неповнолітніх дітей, непрацездатних батьків, повнолітніх дочки, сина немає. 
На підставі вищенаведеного, керуючись ст. 180 - 183, 191 Сімейного кодексу України,

ПРОШУ:

1. Стягнути аліменти на утримання неповнолітньої доньки Іванової Вікторії Іванівни, 01.02.2010 р.н., з Відповідача Іванова Івана Валентиновича, що мешкає за адресою:  м. Запоріжжя, пр. Леніна, 212, к. 12, на мою користь в розмірі 1/3 частки від заробітку (доходу) Відповідача щомісячно, починаючи із дня пред'явлення цього позову і до досягнення дитиною повноліття.
2. Відповідно до вимог п. 1 ч. 1 ст. 367 ЦПК України допустити негайне виконання судового рішення в межах суми платежу за один місяць.

Додатки:

1) Свідоцтво про шлюб (про розірвання шлюбу).
2) Свідоцтво(а) про народження дітей (дитини).
3) Довідка з житлово-експлуатаційних органів (органів місцевого самоврядування) про знаходження дитини на утриманні Позивача.
4) Копія позовної заяви із доданими до неї документами.



12.03.2015                                                                                                    В.І. Іванова

648/2502/18

розглянувши у підготовчому судовому засіданні матеріали кримінального провадження №12018230040000238, за обвинуваченням ОСОБА_2,ІНФОРМАЦІЯ_1за ч.2ст.307КК України, -